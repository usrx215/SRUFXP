INTERNET@TV. ADATVÉDELMI SZABÁLYZAT

A Samsung Electronics Co., Ltd. ("Samsung") elkötelezett annak érdekében, hogy megóvja a 
Alkalmazás látogatóinak, felhasználóinak és vásárlóinak online magánéletét. A jelen 
adatvédelmi szabályzat („Adatvédelmi Szabályzat") kizárólag a Samsung Apps-ra és az 
Internet@TV által nyújtott online szolgáltatásokra (együttesen „Internet@TV") vonatkozik. A 
jelen Adatvédelmi Szabályzat célja, hogy tájékoztassa Önt az információk köréről, amelyet 
Önről gyűjtünk, mikor meglátogatja az Internet@TV -t vagy bármit feltölt, arról, hogy hogyan 
használhatjuk fel ezt az összegyűjtött információt, valamint, hogy milyen esetben és 
feltételekkel adjuk át azt harmadik személyek részére. A jelen Adatvédelmi Szabályzat nem 
vonatkozik azokra a személyes adatokra, amelyeket közvetlenül harmadik személyek részére 
adott meg, akiknek a tartalmát vagy szolgáltatásait az Internet@TV-n keresztül igénybe vette. 
Javasoljuk, hogy ismerje meg azoknak a harmadik fél szolgáltatóknak az adatvédelmi 
szabályzatát, akiknek a szolgáltatását igénybe veszi, vagy tartalmához hozzáfér.
A Samsung az Internet@TV-t a Koreai Köztársaságból irányítja és üzemelteti, és a Samsungnak 
nem áll szándékában az, hogy a Samsung vagy valamely leányvállalata ezáltal - a Koreai 
Köztársaság joghatóságán kívül - bármely más állam, ország vagy terület joghatóság alá 
kerüljön.. A jog által megengedett mértékig, a Samsung nem vállal felelősséget és nem szavatol 
azért, hogy az Internet@TV, vagy annak bármely része megfelelő, vagy elérhető valamely 
államból. Azok a személyek, akik úgy határoznak, hogy kapcsolódnak (hozzáférnek) az 
Internet@TV -hez, ezt saját elhatározásukból és saját felelősségükre teszik, és felelősek a 
helyi törvények, jogszabályok, rendelkezések betartásáért.

Az Internet@TV minden felhasználója köteles felhívás esetén igaz, aktuális, teljes körű és 
pontos személyes adatokat megadni, és elutasítunk, valamint törlünk minden olyan belépést, 
illetve bejegyzést, amelyről jóhiszeműen eljárva feltételezzük, hogy hibás, hamis, hamisított 
vagy tisztességtelen, vagy amely ellentmond a jelen Adatvédelmi Szabályzatnak, vagy azt sérti.

Lehetőséget biztosítunk az Ön számára arra, hogy az Internet@TV szolgáltatás keretében Ön 
önkéntesen elfogadja a jelen Adatvédelmi Szabályzatot (önkéntes hozzájárulás). A 
hozzájárulástól függetlenül, az Internet@TV használata vagy az Ön közreműködése az 
Internet@TV-ben az Adatvédelmi Szabályzat elfogadásának minősül, továbbá az Ön 
hozzájárulásának ahhoz, hogy az alábbiak szerint gyűjtsük, felhasználjuk, átadjuk, továbbítsuk, 
kezeljük és tároljuk személyes adatait. Időről időre továbbíthatunk illetve egyesíthetünk 
valamely offline gyűjtött személyes adatot az online adatbázisunkban, illetve offline 
információt elektronikus formában tárolhatunk. Továbbá összekapcsolhatjuk az általunk online 
gyűjtött személyes adatokat más forrásból származó információval, ideértve a Kapcsolódó 
Vállalkozásoktól, a marketing cégektől vagy a Hirdetőktől származó információkat. A jelen 
Adatvédelmi Szabályzat az összes említett személyes adatra vonatkozik, és mindaddig 
hatályban marad, ameddig Ön az Internet@TV felhasználója, még abban az esetben is, 
amennyiben az Ön használata vagy részvétele valamely szolgáltatás, kiegészítő funkcionalitás, 
funkció vagy promóciós tevékenység tekintetében befejeződik, lejár, megszűnik, 
felfüggesztésre vagy bármely okból kikapcsolásra kerül, kivéve, amennyiben a jog másképp 
rendelkezik.

1. AZ ÁLTALUNK GYŰJTÖTT INFORMÁCIÓ

Személyes adatok

Az Internet@TV egyes felületein, például regisztrációs nyomtatványokon, kutatások és 
felmérések során arra kérhetjük, hogy adjon meg számunkra olyan „személyes" adatokat, mint a 
neve, e-mail címe, postacíme, otthoni vagy munkahelyi telefonszáma. Ön remélhetőleg 
tisztában lesz azzal, amikor személyes adatot gyűjtünk, ugyanis csak akkor kísérelünk meg 
személyes adatokat gyűjteni, amikor Ön önként adja azt meg részünkre online 
nyomtatványaink vagy kérdőíveink felhasználásával. Ugyan az Internet@TV látogatásához nem 
szükséges semmilyen információt megadnia, azonban, amennyiben úgy dönt, hogy bizonyos 
információt nem ad meg részünkre, lehetséges, hogy nem tudja teljes mértékben használni az 
Internet@TV nyújtotta szolgáltatásokat. Amennyiben úgy dönt, hogy személyes adatokat ad 
részünkre az Internet@TV-n, akkor ezt az a jelen Adatvédelmi Szabályzattal összhangban 
összegyűjtjük és megőrizzük.

Személyes adatnak nem minősülő információ

Amikor Ön az Internet@TV-t használja „személyes adatnak nem minősülő" információt is 
gyűjthetünk. Olyan információt tekintünk „személyes adatnak nem minősülő" információnak, 
amely önmagában nem alkalmas arra, hogy Önt azonosítsa, vagy Önnel kapcsolatba hozható 
legyen, például demográfiai adatok (életkora, neme, jövedelme, iskolázottsága, szakmája, 
irányítószáma… stb.). A személyes adatnak nem minősülő információ lehet továbbá technikai 
információ mint például az Ön IP címe és egyéb anonim adat az Internet@TV Ön általi 
használatával kapcsolatban. Személyes adatnak nem minősülő információ lehet továbbá az, 
amelyet Ön az Internet@TV használatával szolgáltat részünkre, például a kifejezések, 
amelyeket az Internet@TV keresési funkcióiban használ. Fenntartjuk a jogot, hogy a személyes 
adatnak nem minősülő információt bármely, általunk megfelelőnek tartott módon 
felhasználjuk, vagy nyilvánosságra hozzuk.

2. AZ ÁLTALUNK ÖSSZEGYŰJTÖTT INFORMÁCIÓ FELHASZNÁLÁSA

Szolgáltatásaink

Az Ön személyes adatait arra használjuk fel, hogy bármely olyan szolgáltatást nyújthassunk 
Önnek, amelyet igényel vagy megrendel, hogy kommunikáljunk Önnel, valamint, hogy lehetővé 
tegyük az Ön részvételét online felméréseinkben. A felhasználóinkról gyűjtött, összesített, 
személyes adatnak nem minősülő információt arra használjuk fel, hogy az Internet@TV 
demográfiai jellemzőit megismerjük, például a női és férfi felhasználók arányát, felhasználóink 
földrajzi eloszlását, felhasználóink életkor szerinti megoszlását, a fenti és/vagy további 
demográfiai mutatók kombinációit. A fentieken túl a személyes adatokat és a személyes 
adatnak nem minősülő információt, amelyet összegyűjtünk, felhasználjuk annak érdekében is, 
hogy elemezzük az Internet@TV használatát, javítsunk tartalmán, továbbá felhasználjuk 
marketing- és reklámcélokra is, beleértve a direkt marketing megkereséseket, amelynek során 
mi vagy bármely velünk kapcsolatban álló társaság információt küldhet az Ön részére olyan 
szolgáltatásokkal vagy termékekkel kapcsolatban, amelyekről úgy véljük, hogy érdekelheti Önt.

E-mail kommunikáció

Ha Ön e-mailben kérdéssel vagy megjegyzéssel fordul hozzánk, akkor felhasználhatjuk az Ön 
személyes adatait annak érdekében, hogy kérdéseire vagy megjegyzéseire válaszoljunk, és 
megőrizhetjük kérdéseit vagy megjegyzéseit annak érdekében, hogy arra a jövőben 
hivatkozzunk. Eltekintve attól, hogy megválaszoljuk az Ön fent említett e-mailjeit, nem 
általános gyakorlatunk az, hogy e-mailt küldjünk Önnek, kivéve, ha Ön egy olyan szolgáltatást 
igényel, amely e-mail kommunikációt foglal magába, vagy Ön másképp hozzájárul ahhoz, hogy 
e-mailben kapcsolatba léphessenek Önnel (beleértve társaságunkat és más kapcsolódó 
társaságot is) és információt kapjon olyan termékekről és szolgáltatásokról, amelyek 
feltételezésünk szerint érdekelhetik Önt. Önnek lehetősége van arra, hogy feliratkozzon egy 
elektronikus hírlevélre, amely az Internet@TV-ről és hirdetőinkről küld információt az e-mail 
címére. Azonban lehetőséget biztosítunk Önnek arra, hogy beállítását megváltoztassa, és úgy 
rendelkezzen, hogy a jövőben nem kíván ilyen közleményeket kapni (opt-out).

3. INFORMÁCIÓ ÁTADÁSA HARMADIK SZEMÉLYEK RÉSZÉRE

Összesített információ

A jelen Adatvédelmi Szabályzatban kifejezetten meghatározott esetek kivételével az Ön 
hozzájárulása nélkül nem osztjuk meg személyes adatait hozzánk nem kapcsolódó harmadik 
felekkel. Összesített információt, mint például a demográfiai információt és statisztikai 
elemzéseinket átadhatjuk harmadik felek részére, ideértve a hirdetőket és egyéb üzleti 
partnereket. Az ilyen összesített információ nem tartalmazza az Ön személyes adatait.

Co-brand szolgáltatások és kiegészítő funkcionalitások

Az Internet@TV co-branded (közös brand alatti) szolgáltatásokat és kiegészítő 
funkcionalitásokat is nyújthat, mint például olyan eseményeket és/vagy hirdetéseket, amelyeket 
egy másik társasággal vagy Kapcsolódó Vállalkozásunkkal („Co-Branded Partner") együttesen 
állítottunk össze. Az ilyen szolgáltatásokat és kiegészítő funkcionalitásokat az Internet@TV 
és/vagy a Co-Branded Partner honlapja tartalmazhatja. Ön elfogadja és hozzájárul ahhoz, hogy 
Co-Branded Partnerünkkel megosztjuk személyes adatait, és azzal, hogy Ön önkéntesen 
igénybe vesz valamely co-branded szolgáltatást vagy kiegészítő funkcionalitást, vagy ebben 
közreműködik, azzal hozzájárul ahhoz és önkéntesen beleegyezik abba, hogy mind az 
Internet@TV, mind a Co-Branded Partner gyűjtse és felhasználja a co-brand alatti kiegészítő 
funkcionalitás vagy szolgáltatás teljesítéséhez, valamint marketing vagy adminisztrációs 
célokra az Ön személyes adatait, amelyeket a regisztrációs eljárás során és/vagy a 
meghatározott co-brand alatti kiegészítő funkcionalitással vagy szolgáltatással kapcsolatban 
adott meg. Amennyiben szeretné, hogy valamely Co-Branded Partner a jövőben ne használja fel 
az Ön személyes adatait marketing célokra, akkor közvetlenül a Co-Branded Partnerrel kell 
kapcsolatba lépnie.

Szolgáltatók

Időnként bizonyos Önnek nyújtott szolgáltatásokhoz hozzánk nem kapcsolódó szolgáltatók 
segítségét vesszük igénybe (beleértve fizetési szolgáltatókat is). Így például harmadik feleket 
vehetünk igénybe, akik hirdetési, marketing, és promóciós segítséget, e-mail szolgáltatásokat 
nyújtanak, vagy online szolgáltatásainkat támogatják. Ezekben az esetekben szükséges lehet 
az, hogy az Ön személyes adatait megosszuk ezekkel a felekkel. Megköveteljük ezektől a 
felektől, hogy az Ön személyes adatait kizárólag a meghatározott termék vagy szolgáltatás 
nyújtásához használják fel, és nem jogosítjuk fel őket arra, hogy az Ön személyes adatait 
bármely egyéb célra felhasználhassák.
 
Időnként harmadik felekkel (támogatókkal) közösen ajánlhatunk promóciókat. Amennyiben Ön 
úgy határoz, hogy részt vesz ilyen promócióban, akkor Ön elfogadja, hogy adatait 
megoszthatjuk a támogatóval, amennyiben ez szükséges ahhoz, hogy a támogató elküldhesse 
Önnek a terméket vagy egyéb meghatározott reklámot, amelyet ajánl.

Üzleti tranzakciók, amelyekben az Internet@TV is érintett

Mivel az Internet@TV folyamatos fejlődik, ezért más társaságokkal kereskedelmi ügyleteket 
köthetünk, mint például vétel, eladás, vagy ezek kombinációja. Amennyiben ilyen ügyletre sor 
kerül, az általunk vagy más társaságok által gyűjtött személyes adatok és személyes adatnak 
nem minősülő információk nagy valószínűséggel átadásra kerülhetnek az adott ügylet 
részeként. Amennyiben ilyen ügyletben veszünk részt, intézkedéseket teszünk annak 
biztosítása érdekében, hogy az e-mail közleményekkel kapcsolatban hozzánk intézett kérését 
a releváns harmadik felek is tiszteletben tartsák.

Harmadik fél hirdetők

Harmadik fél reklámszolgáltatókat (közzétevő) vehetünk igénybe, hogy meghatározott 
hirdetéseket jutassunk el Önhöz. Ezek a társaságok személyes adatnak nem minősülő 
információt gyűjthetnek az Ön Internet@TV-n tett látogatásairól annak érdekében, hogy olyan 
termékek és szolgáltatások kerülhessenek reklámozásra, amelyek számot tarthatnak az Ön 
érdeklődésére. Ezek a társaságok továbbá összesíthetik az Önnel kapcsolatos személyes 
adatnak nem minősülő információkat, hogy azt célzott reklámkampány, marketingkutatás vagy 
más hasonló célból felhasználják. A fenti társaságok elhelyezhetik saját sütijeiket az Ön 
számítógépén. Amennyiben meg kívánja előzni, hogy harmadik fél reklámozó (hirdető) a fentiek 
alapján információt gyűjtsön és használjon, látogassa meg az egyes reklámozók honlapját, és 
tiltsa le ezt a tevékenységet.

Adattovábbítás / nyilvánosságra hozatal egyéb formái

Személyes adat átadására (nyilvánosságra hozatalára) akkor kerülhet sor, ha azt jogszabály, 
bírósági határozat vagy egyéb kormányzati vagy közigazgatási hatóság vagy szabályozó 
hivatal megkívánja vagy megköveteli; annak érdekében, hogy jogainkat vagy 
megállapodásainkat kikényszeríthessük vagy alkalmazhassuk; vagy, amennyiben, jóhiszeműen 
eljárva, okkal feltételezhetjük, hogy az információ átadása szükséges vagy ajánlott, ideértve 
például, hogy megvédjük az Internet@TV és a Samsung, a felhasználóink vagy mások jogait, 
vagyonát és biztonságát.

4. GYERMEKEK

Az Internet@TV-t nem úgy tervezték, hogy azt gyermekek szüleik felügyelete nélkül 
használják. Megkérünk minden tizennegyedik életévét be nem töltött személyt, hogy ne adjon 
meg személyes adatot az Internet@TV-n. Nem gyűjtünk szándékosan (tudatosan) semmilyen 
személyes adatot tizennégy év alatti gyermekektől, és ennek megfelelően, nem adjuk át 
szándékosan az ilyen adatot harmadik személyek részére.

5. AZ ÁLTALUNK GYŰJTÖTT INFORMÁCIÓ BIZTONSÁGA

Az Ön személyes adatainak biztonsága fontos számunkra. A Samsung az Ön személyes 
adatainak biztonsága érdekében megfelelő fizikai, elektronikus és eljárási védelmet biztosít. 
Ugyanakkor információk elektronikus továbbítása mindig rejt magában kockázatot. Az általunk 
összegyűjtött személyes adatokat olyan adatbázisban tároljuk, amely felett az ellenőrzési 
jogot mi gyakoroljuk. Az Ön adatainak védelme érdekében meghozzuk az általunk alkalmasnak 
tartott, az iparági szokásoknak megfelelő biztonsági intézkedéseket, úgy mint tűzfal vagy 
titkosítás alkalmazását. Azonban adatbázisaink biztonságát nem tudjuk garantálni, és azt sem, 
hogy az Ön által megadott információt nem ismerik meg vagy tartóztatják fel mások, miközben 
az az Interneten részünkre továbbításra kerül.

6. CSEVEGŐSZOBA ÉS EGYÉB NYILVÁNOS TERÜLETEK

Csevegő szobát, felhasználói értékelési lehetőséget, üzenő falakat, valamint egyéb nyilvános 
szolgáltatásokat (funkciókat) biztosíthatunk; ha Ön ezeknek a keretében információt ad meg, 
az nyilvánosság számára közzétett információnak minősül, amelyet más felhasználók is 
megismerhetnek. Minden közzétételre a az Internet@TV Végfelhasználói Felhasználási 
Szerződési Feltételek Alkalmazásokhoz az irányadó. Kérjük, ügyeljen arra, hogy 
felhasználónevében vagy egyéb információban, amely más felhasználhatók számára 
nyilvánosan elérhetővé válhat, ne használjon személyes adatot.

Archivált információ. Archiváljuk a webes naplófájlokat, az adatbázisokat és egyéb 
rendszereket és információkat. Felhívjuk a figyelmét, hogy elképzelhető, hogy miután egy 
információt törlünk az aktív adatbázisból, annak archivált változata fennmarad. Az archív 
rendszereket katasztrófa-helyreállítás, jogi, és egyéb, nem marketing célokra tartjuk fenn, amíg 
azt az alkalmazandó jog lehetővé teszi.

7. JÁTÉKOK ÉS SORSOLÁSOK

Nem minden esetben szükséges regisztráció ahhoz, hogy az Internet@TV-n részt vehessen 
olyan promóciós kampányokban, mint promóciós játék vagy sorsolások. Ezeknek külön 
regisztrációs vagy jelentkezési eljárása lehet, amely megkívánhatja, hogy Ön személyes 
adatokat adjon meg, úgy mint kereszt- és vezetéknevet, utcanevet, várost, államot, 
irányítószámot, e-mail címet, telefonszámot és születési évet. A (be)jelentkezései oldal és/vagy 
a Szabályzat meghatározza a specifikus követelményeket, amelyek az adott promócióhoz 
kapcsolódnak. Önnek lehetősége lehet továbbá arra, hogy az ilyen típusú promóciók 
többségével kapcsolatban hirdetőink speciális ajánlatára jelentkezzen.

8. FELHASZNÁLÓI VIDEÓ-FELTÖLTÉS

Azok a regisztrált felhasználóink, akik tartalom szolgáltatásával működnek közre beleegyeznek 
abba, hogy bizonyos személyes adataik megjelenjenek a felhasználó videójának közvetítéséhez 
kapcsolódva az Internet@TV-n, vagy bármely platformon, amelyen működünk, vagy ahova 
szolgáltatunk, vagy amennyiben a szolgáltatást egy Co-Branded Partnerrel kapcsoltban 
ajánljuk, a Co-Branded Partner honlapján. Azoktól a regisztrált felhasználóinktól, akik videót 
töltenek fel, további személyes adatok megadását kérhetjük. A regisztrált felhasználók 
szavatolnak azért, hogy a feltöltött videó nem sérti semmilyen harmadik személy semmilyen 
jogát, különösen nem szellemi alkotáshoz fűződő jogait, vagy más módon nem jogsértő.

9. Adattovábbítás

A Samsung az Ön által az Internet@TV-n keresztül megadott személyes adatokat 
németországi és az Amerikai Egyesült Államokban található szervereire továbbítja, illetve itt 
tárolja azokat. A jelen Adatvédelmi Szabályzat alapján jogosultak vagyunk az Öntől gyűjtött 
személyes adatokat továbbítani a Koreai Köztársaságba, vagy az Ön országán kívül más 
államba is kapcsolódó vállalkozásokhoz vagy olyan harmadik személyekhez, amelyekre a jelen 
Adatvédelmi Szabályzatban hivatkoztunk. Személyes adatainak megadásával Ön hozzájárul 
ahhoz, hogy személyes adatait az Ön államán kívül más államba is továbbítsuk, akár olyan 
országba is, ahol az adatvédelem szintje alacsonyabb, mint az Ön államában.
10. AZ ÁLTALUNK GYŰJTÖTT ADATOK PONTOSSÁGA

Bármely a jelen Adatvédelmi Szabályzattal, személyes adatai pontosságával, felhasználásával 
kapcsolatos kérdést, vagy azok kijavítására, frissítésére, vagy eltávolítására irányuló kérést az 
intertv@samsung.com e-mail címre, vagy az alábbi postai címre küldje:

Internet@TV
SAMSUNG ELECTRONICS, CO., LTD.
416 Maetan-3Dong,
Yeongtong-Gu, Suwon-City,
Gyeonggi-Do, Korea 443-742
Attn: Privacy Policy Department (az Adatvédelmi osztály figyelmébe)

Miután kézhez kaptuk valamely adata megváltoztatására irányuló kérését, minden ésszerű 
lépést megteszünk annak érdekében, hogy ésszerű időn belül biztosítsuk, hogy az Ön összes 
személyes adata, amelyet aktívan használunk az Internet@TV működtetéséhez, 
értelemszerűen kijavításra, változtatásra vagy törlésre kerüljön.

Azonban fenntartjuk a jogot, hogy az archív fájljainkban megőrizzünk minden információt, 
amely aktív Internet@TV adatbázisainkból eltávolításra vagy megváltoztatásra került. Az ilyen 
információt viták megoldása, hibaelhárítás és a Végfelhasználói Felhasználási Szerződési 
Feltételek Alkalmazásokhoz kikényszerítése érdekében őrizzük meg. Ezen felül, technikailag 
nem megoldható, hogy az Ön által rendelkezésünkre bocsátott információ minden egyes 
rekordját eltávolítsuk. Nem kizárt, hogy az Ön személyes adatainak egy másolata törölhetetlen 
formátumban létezik, amelyet nehéz vagy lehetetlen lenne számunkra beazonosítani.

Jelen Adatvédelmi Szabályzat Március 3, 2010 napjától hatályos, és összhangban áll a Samsung 
Társasági Adatvédelmi Szabályzatával. Fenntartjuk a jogot, hogy jelen Adatvédelmi 
Szabályzatot bármikor módosíthassuk; a jelen Adatvédelmi Szabályzat bármely érdemi 
módosítását közöljük, amint az hatályba lép. Kérjük rendszeresen olvassa el jelen Adatvédelmi 
Szabályzatot.