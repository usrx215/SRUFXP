PRIVACY POLICY DI SAMSUNG SERVIZ

Samsung Electronics Co., Ltd. ("Samsung") si impegna a proteggere la privacy online dei visitatori, 
degli utenti e dei clienti del nostro servizio di applicazioni. La policy sulla privacy riportata qui 
sotto (la "Privacy Policy") si applica solamente a Samsung Apps e ai servizi online forniti da 
Samsung Service (insieme, "Samsung Service"). Lo scopo della presente Privacy Policy è quello di 
informarLa in merito ai tipi di informazioni che raccogliamo su di Lei quando visita o invia dati a 
Samsung Service, a come possiamo utilizzare queste informazioni e se e come le riveliamo a 
terzi. La presente Privacy Policy non si applica a dati personali forniti direttamente a terzi ai cui 
servizi o contenuti Lei accede attraverso Samsung Service. Si consiglia di controllare la privacy 
policy applicabile di fornitori di servizi di terzi, dei quali consulta i servizi o contenuti.

Nella misura consentita dalla legge, Samsung non dichiara o garantisce che Samsung Service, o 
una qualunque parte della stessa, siano adatti o disponibili per l’utilizzo in ogni specifica 
giurisdizione. Quanti scelgono di accedere a Samsung Service lo fanno di loro iniziativa e a loro 
unico rischio, e sono responsabili del rispetto di tutte le leggi, norme e regolamenti locali.

Tutti gli utenti di Samsung Service sono tenuti a fornire, quando richiesto, dati personali veritieri, 
aggiornati, completi e accurati; noi rifiuteremo e cancelleremo ogni dato che in buona fede 
riterremo non corretto, falso, falsificato, fraudolento o incongruente o in violazione della 
Privacy Policy.

Le daremo un’opportunità di prestare il Suo consenso ai termini della presente Privacy Policy 
come parte del servizio di Samsung Service. A prescindere da tale consenso, l’utilizzo da parte 
Sua o la partecipazione a Samsung Service verrà interpretata come accettazione da parte Sua 
della Privacy Policy e della raccolta, utilizzo, rivelazione, trasferimento, gestione e 
conservazione da parte nostra dei Suoi dati personali come descritto qui sotto. Noi possiamo, di 
tanto in tanto, trasferire o riunire qualunque dato personale raccolto off-line alle nostre banche 
dati online o conservare i dati off-line in formato elettronico. Possiamo anche combinare i dati 
personali che raccogliamo online con informazioni disponibili da altre fonti, inclusi i dati ricevuti 
dalle nostre Affiliate, società di marketing o Operatori Pubblicitari. La presente Privacy Policy 
copre tutti questi dati personali e resterà pienamente in vigore ed efficace fino a quando Lei sarà 
un utente di Samsung Service, anche qualora termini, scada, cessi, venga sospeso o disattivato 
per qualunque ragione l’utilizzo da parte Sua o la partecipazione a qualunque particolare servizio, 
caratteristica, funzione o attività promozionale conformemente alla presente Privacy Policy.

1. I DATI CHE RACCOGLIAMO

Dati Personali

In vari punti su Samsung Service, come ad esempio nei moduli di registrazione, nei questionari e 
nei sondaggi, possiamo richiederLe di fornirci dati "personali", come il Suo nome, l’indirizzo e-mail, 
l’indirizzo postale, il numero telefonico di casa o di lavoro. Confidiamo nel fatto che Lei sarà 
consapevole della raccolta, da parte nostra, dei dati personali, poiché tentiamo di raccogliere i 
dati personali solo quando Lei volontariamente ce li fornisce attraverso i nostri moduli online e i 
questionari. Sebbene Lei non sia tenuto a fornirci alcuna informazione per l’utilizzo di Samsung 
Service, Lei potrebbe non essere in grado di utilizzare pienamente tutti i servizi su Samsung 
Service se sceglie di non fornirci determinate informazioni. Qualora Lei scegliesse di fornirci i Suoi 
dati personali attraverso Samsung Service, raccoglieremo e conserveremo quei dati.

Dati Non Personali

Quando Lei utilizza Samsung Service, possiamo anche raccogliere dati "non personali". 
Consideriamo "dati non personali" i dati che, di per se stessi, non possono essere utilizzati per 
identificarla o contattarla personalmente, come i dati demografici (la Sua età, sesso, reddito, 
educazione, professione, codice postale, ecc.). I dati non-personali possono anche includere dati 
tecnici, come il Suo indirizzo IP e altri dati anonimi relativi all’utilizzo da parte Sua di Samsung 
Service. I dati non personali possono anche includere i dati che Lei ci fornisce attraverso 
l’utilizzo da parte Sua di Samsung Service, come i termini che Lei inserisce all’interno delle nostre 
funzioni di ricerca di Samsung Service. Ci riserviamo il diritto di utilizzare o rivelare i dati non-
personali in qualunque modo riteniamo opportuno.

2. UTILIZZO DEI DATI RACCOLTI

I Nostri Servizi

Utilizziamo i Suoi dati personali per fornirLe qualunque servizio che potrà richiedere, per 
comunicare con Lei e per permetterLe di partecipare online a sondaggi. Utilizziamo dati non 
personali aggregati relativi ai nostri utenti per capire gli elementi demografici del nostro sito 
Internet, come ad esempio la percentuale degli utenti maschi e femmine, la distribuzione 
geografica dei nostri utenti, le fasce di età dei nostri utenti, una combinazione di questi e/o di 
altri elementi demografici. Possiamo anche utilizzare i dati personali o non personali che 
raccogliamo per analizzare come Samsung Service viene utilizzato, per migliorare il contenuto di 
Samsung Service e per esigenze commerciali e promozionali, direct marketing compreso, in modo 
da consentire a noi o alle nostre aziende collegate l'invio di informazioni su prodotti e servizi che 
riteniamo essere di Suo interesse.

Comunicazioni e-mail

Se Lei ci invia un’e-mail con domande o commenti, noi possiamo utilizzare i Suoi dati personali per 
rispondere alle Sue domande o commenti, e possiamo memorizzare le Sue domande o commenti 
per riferimento futuro. Comunque, a prescindere dalla nostra risposta a tale e-mail, non è nostra 
abitudine inviarLe un’e-mail a meno che Lei non richieda un particolare servizio che implica 
comunicazioni e-mail, o presti altrimenti il consenso ad essere contattato per e-mail, oppure per 
inviarLe (noi o una nostra azienda collegata) informazioni in merito a prodotti e servizi che noi 
riteniamo possano interessarLe. Lei avrà l’opportunità di iscriversi ad una newsletter elettronica 
che invierà al Suo indirizzo e-mail informazioni relative a Samsung Service o alle nostre aziende 
pubblicitarie. Ad ogni modo, Le daremo la possibilità di modificare le Sue preferenze e di scegliere 
di non richiedere tali comunicazioni.

3. RIVELAZIONE DI DATI A TERZI

Dati AggregatI

Salvo quanto specificatamente indicato nella presente Privacy Policy, senza la Sua 
autorizzazione noi non condivideremo i Suoi dati personali con terzi non-affiliati. Potremo 
rivelare dati aggregati, come ad esempio i dati demografici e le nostre analisi statistiche, a terzi, 
inclusi gli operatori pubblicitari e i nostri partner commerciali. Questi dati aggregati non 
includono I Suoi dati personali.

Servizi e Funzionalità co-gestiti

Samsung Service può anche offrire servizi e funzionalità co-gestiti, come eventi e/o promozioni 
che organizziamo con un’altra società o con una delle nostre Affiliate ("Partner in Co-
Produzione"). Tali servizi e funzionalità possono essere ospitati su Samsung Serviz e/o sul sito 
Internet del nostro Partner in Co-Produzione. Potremo condividere i Suoi dati personali con il 
nostro Partner in Co-Produzione e l’utilizzo volontario da parte Sua o la Sua partecipazione ad 
un servizio o funzionalità co-gestita significa che Lei ha accettato e ha dato il Suo consenso a 
entrambi, a Samsung Service e al nostro Partner in Co-Produzione, per raccogliere ed utilizzare i 
Suoi dati personali forniti durante la procedura di registrazione e/o in relazione alla specifica 
funzionalità o servizio in co-produzione e per la realizzazione della funzionalità o del servizio e 
per scopi commerciali o amministrativi. Se Lei vuole ritirare il Suo consenso all’utilizzo futuro, da 
parte di un Partner in Co-Produzione, dei Suoi dati personali a scopi commerciali, Lei dovrà 
contattare direttamente il Partner in Co-Produzione.

Fornitori del Servizio

A volte incarichiamo società non affiliate ad assisterci nella fornitura di certi servizi. Per 
esempio, possiamo utilizzare terzi (compreso un fornitore di servizi di gateway di pagamento) 
per fornire assistenza pubblicitaria, commerciale e promozionale, fornire servizi e-mail o 
facilitare i nostri servizi online. In questi casi, potremmo aver bisogno di condividere i Suoi dati 
personali con loro. Noi richiediamo a queste società di utilizzare I Suoi dati personali solo per 
fornire quel particolare prodotto o servizio e non li autorizziamo ad utilizzare i Suoi dati 
personali per nessun’altra ragione.

A volte offriamo promozioni congiuntamente ad uno sponsor terzo. Se Lei sceglie di partecipare 
ad una di queste promozioni, potremmo condividere i Suoi dati con gli sponsor qualora ne 
abbiano bisogno per inviarLe un prodotto o altre promozioni speciali da loro offerte.

Operazioni Commerciali che coinvolgono Samsung Service

Se Samsung Service continua a svilupparsi, potremmo impegnarci in operazioni commerciali come 
l’acquisto, la vendita o la combinazione di queste con altre aziende. In tal caso, i dati personali e 
non personali che sono stati raccolti da noi o da altre società potrebbero essere trasferiti come 
parte dell’operazione. Nel caso in cui ci impegnassimo in un’operazione del genere, ci 
assicureremo che le richieste a noi fatte in merito alle comunicazioni e-mail vengano rispettate 
dai relativi terzi.



Operatori pubblicitari terzi

Potremo utilizzare società pubblicitarie terze per inviarLe specifiche pubblicità. Queste società 
raccoglierebbero i dati non personali relativi alle Sue visite a Samsung Service per fornirLe 
pubblicità di prodotti e servizi che possano interessarLe. Queste società possono anche 
aggregare i Suoi dati non personali per l’utilizzo in pubblicità mirate, ricerche di mercato ed altri 
scopi simili. Queste società possono posizionare i loro cookie sul Suo computer. Se Lei volesse 
evitare che un operatore pubblicitario terzo raccolga ed utilizzi tali dati, Lei potrà visitare 
direttamente ciascun sito Internet degli operatori pubblicitari terzi e ritirare il consenso.

Altre Rivelazioni

Potremo rivelare i dati personali quando ci viene richiesto o imposto dalla legge, da un 
provvedimento di un tribunale o da un’autorità governativa, amministrativa o di 
regolamentazione; per far eseguire o applicare i nostri diritti e contratti; o quando in buona fede 
riteniamo che la rivelazione di tali dati sia necessaria o raccomandabile, per esempio, per 
proteggere i diritti, la proprietà o la sicurezza di Samsung Service e Samsung, dei nostri utenti o di 
altri.

4. MINORI

Samsung Service non è pensato per essere utilizzato da minori senza la supervisione dei loro 
genitori. Chiediamo a chi abbia meno di diciotto anni di non inviare i propri dati personali 
attraverso Samsung Service. Non raccogliamo consapevolmente dati personali dei minori di 
diciotto anni e, pertanto, non distribuiamo consapevolmente tali dati a terzi.



5. SICUREZZA DELLE INFORMAZIONI CHE RACCOGLIAMO

La sicurezza dei Suoi dati personali è per noi importante. Noi manteniamo misure di sicurezza 
fisiche, elettroniche e procedurali per rendere sicuri i Suoi dati personali. Comunque, c’è sempre un 
qualche rischio nella trasmissione elettronica dei dati. I dati personali che raccogliamo vengono 
conservati nelle banche dati che noi controlliamo. Laddove da noi ritenuto opportuno, usiamo 
sistemi di sicurezza conformi agli standard industriali, come firewall e tecnologie encryption, per 
proteggere i Suoi dati. Comunque, non possiamo garantire la sicurezza delle nostre banche dati, 
né possiamo garantire che i dati che Lei fornisce non verranno intercettati durante la 
trasmissione a noi tramite Internet.

6. CHAT ROOM E ALTRE AREE PUBBLICHE

Potremo offrire chat, recensioni degli utenti, bulletin boards o altre funzioni pubbliche, e 
qualsiasi informazione pubblicata da parte Sua è considerata informazione pubblica disponibile a 
tutti gli utenti. Qualsiasi attività di pubblicazione è regolata dai Termini e Condizioni per l’uso 
delle Applicazioni da parte degli utenti finali di Samsung Service. Lei dovrebbe prestare 
attenzione a non utilizzare dati personali nel suo screen name o in altre informazioni che 
potrebbero essere pubblicamente disponibili per tutti gli utenti.

Dati Archiviati.

Conserviamo i dati su web log, banca dati e altri sistemi e informazioni. La preghiamo di notare 
che è possibile che alcuni di questi dati possano restare archiviati dopo che noi abbiamo 
cancellato le informazioni dal database attivo. Conserviamo gli archivi per disaster recovery, 
scopi legali e altri scopi non commerciali.


7. CONCORSI E LOTTERIE

La registrazione potrebbe non essere sempre richiesta per partecipare a promozioni come 
concorsi e lotterie su Samsung Service. Queste potrebbero avere una registrazione o una 
procedura di partecipazione separata e potrebbero richiedere l’invio da parte Sua di dati 
personali come il nome e il cognome, l’indirizzo di residenza, la città, lo Stato e il codice postale, 
l’indirizzo e-mail, il numero di telefono e la data di nascita. La pagina di accesso e/o i Regolamenti 
dei vari concorsi e lotterie Le forniranno i requisiti specifici per la relativa promozione. Lei potrà 
avere anche l’opportunità di accettare offerte speciali dai nostri Operatori Pubblicitari in 
relazione a molte promozioni di questo tipo.

8. CARICAMENTO DI VIDEO DELL’UTENTE

Gli utenti registrati che partecipano inviandoci contenuti accettano che certi dati personali 
vengano pubblicati su Samsung Service e su qualunque altra piattaforma su cui operiamo o 
forniamo servizi o, qualora tale funzionalità venga offerta insieme ad un Partner in Co-
Produzione, sul sito Internet del nostro Partner in Co-Produzione in relazione alla 
visualizzazione del video dell’utente. Agli utenti registrati che caricano video può anche essere 
richiesto l’invio di dati personali ulteriori.

9. TRASFERIMENTO DEI DATI

I dati personali da Lei forniti attraverso Samsung Service saranno trasferiti e memorizzati su 
server ubicati in Germania e negli Stati Uniti. Potrebbe inoltre essere necessario trasferire I Suoi 
dati personali nella Repubblica di Corea o altri paesi al di fuori della Sua giurisdizione alle nostre 
aziende collegate o a terzi indicati nella presente Privacy Policy. Nel fornire I Suoi dati personali a 
noi, Lei dà il Suo consenso al trasferimento dei dati al di fuori della Sua giurisdizione.

10. TITOLARE DEI DATI E MODIFICHE ALLE INFORMAZIONI CHE RACCOGLIAMO

Il titolare dei dati è Samsung Electronics Co., Ltd. Qualunque domanda che Lei abbia in merito alla 
presente Privacy Policy, all’accuratezza dei Suoi dati personali o all’utilizzo dei Suoi dati personali 
dovrà essere indirizzata via e-mail a intertv@samsung, o per posta ordinaria a:

Samsung Service
SAMSUNG ELECTRONICS CO., LTD.
416 Maetan-3Dong,
Yeongtong-Gu, Suwon-City,
Gyeonggi-Do, Korea 443-742
Attn: Privacy Policy Department

Dopo aver ricevuto una richiesta di modifica dei Suoi dati, faremo del nostro meglio per 
assicurare che tutti i Suoi dati personali conservati nelle banche dati che utilizziamo attivamente 
per Samsung Service verranno aggiornati, corretti, modificati o cancellati, come richiesto, il prima 
possibile.

Comunque, ci riserviamo il diritto di conservare nei nostri archivi qualunque dato eliminato o 
modificato nelle nostre banche dati attive di Samsung Service. In ogni caso, conserveremo tali 
dati solo per il tempo strettamente necessario al fine di risolvere controversie, trovare la 
soluzione a problemi e dare esecuzione ai nostri Termini e Condizioni per l’uso delle Applicazioni 
da parte degli utenti finali. Inoltre, non è tecnologicamente possibile rimuovere tutte le tracce 
dei dati che Lei ci ha fornito. Una copia dei Suoi dati personali potrà esistere in un formato non 
cancellabile che per noi sarà difficile o impossibile da localizzare.

La presente Privacy Policy è in vigore dal 3 marzo 2010 e rispetta la Privacy Policy generale di 
Samsung. Ci riserviamo il diritto di modificare la presente Privacy Policy in qualunque momento, e 
pubblicheremo qualunque modifica sostanziale alla presente Privacy Policy non appena in vigore. 
La preghiamo di consultare la presente Privacy Policy con cadenza regolare.