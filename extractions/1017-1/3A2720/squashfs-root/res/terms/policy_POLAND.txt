POLITYKA OCHRONY PRYWATNOŚCI INTERNET@TV

(Samsung Electronics Co., Ltd.) ("Samsung") dąży do ochrony prywatności w sieci odwiedzających, 
użytkowników i klientów naszej usługi aplikacji. Przedstawiona poniżej polityka ochrony 
prywatności (“Polityka Ochrony Prywatności”) ma zastosowanie wyłącznie w odniesieniu do 
Samsung Apps oraz usług internetowych świadczonych przez Internet@TV (zwanych dalej 
łącznie „Internet@TV”). Celem niniejszej Polityki Ochrony Prywatności jest poinformowanie 
użytkowników o rodzajach informacji, które zbieramy o użytkownikach podczas ich wizyty w 
Internet@TV, sposobach wykorzystania takich informacji oraz o tym, czy i w jaki sposób 
ujawniamy te informacje osobom trzecim. Niniejsza Polityka Ochrony Prywatności nie dotyczy 
danych osobowych podawanych przez użytkownika bezpośrednio osobom trzecim, do których 
usług lub treści użytkownik uzyskuje dostęp poprzez Internet@TV. Użytkownik powinien 
sprawdzić odpowiednią politykę ochrony prywatności osób trzecich świadczących usługi, do 
których usług lub treści uzyskuje dostęp.
Internet@TV jest kontrolowany i obsługiwany przez Samsung z Republiki Korei, i nie ma 
poddawać Samsung ani żadnej z jej Spółek Powiązanych przepisom prawa lub jurysdykcji 
jakiegokolwiek stanu, państwa lub terytorium innego niż Republika Korei. W zakresie 
dozwolonym przez prawo, Samsung nie oświadcza ani nie zapewnia, że Internet@TV, lub jego 
część, może być stosowana lub dostępna w danej jurysdykcji. Osoby odwiedzające 
Internet@TV robią to z własnej woli i na własne ryzyko oraz są odpowiedzialne za 
przestrzeganie wszystkich miejscowych praw, zasad i regulaminów.

Wszyscy użytkownicy Internet@TV powinni dostarczyć na żądanie prawdziwe, aktualne, pełne i 
dokładne dane osobowe, zaś wszelkie wpisy, które w dobrej wierze uznamy na nieprawidłowe, 
niezgodne z prawdą, sfałszowane, fałszywe, niezgodne z Polityką Ochrony Prywatności lub ją 
naruszające zostaną przez nas odrzucone i usunięte.

W ramach naszej usługi Internet@TV umożliwimy użytkownikom wyrażenie zgody na warunki 
niniejszej Polityki Ochrony Prywatności. Oprócz powyższej zgody, korzystanie przez 
użytkownika z Internet@TV lub udział w Internet@TV zostanie uznane za akceptację 
postanowień Polityki Ochrony Prywatności oraz wyrażenie zgody na zbieranie, wykorzystanie, 
ujawnianie, przekazywanie, zarządzanie i przechowywanie przez nas danych osobowych 
użytkowników, zgodnie z przedstawionym poniżej opisem. Możemy również przenosić lub 
wprowadzać dane osobowe zebrane poza Internetem do naszej internetowej bazy danych lub 
przechowywać takie dane osobowe w formie elektronicznej. Możemy również łączyć dane 
osobowe zebrane w Internecie z informacjami dostępnymi z innych źródeł, np. otrzymanymi od 
naszych Podmiotów Powiązanych, firm marketingowych czy Reklamodawców. Niniejsza 
Polityka Ochrony Prywatności ma zastosowanie do wszystkich powyższych danych osobowych i 
będzie obowiązywać przez cały okres korzystania z Internet@TV przez danego użytkownika, 
nawet w przypadku, gdy jego korzystanie z danej usługi, elementu, funkcji czy promocji zostanie 
zakończone, wygaśnie, zostanie zawieszone lub dezaktywowane z dowolnej przyczyny.

1. ZBIERANE PRZEZ NAS INFORMACJE

Dane osobowe

W różnych miejscach na Internet@TV, np. w formularzach zgłoszeniowych, ankietach i 
kwestionariuszach, użytkownicy mogą być poproszeni o wprowadzenie danych „osobowych”, 
takich jak imię i nazwisko, adres e-mail, adres korespondencyjny czy też numer telefonu (do 
pracy lub domowego). Mamy nadzieję, że użytkownicy będą świadomi, kiedy są zbierane ich 
dane, ponieważ naszym zamiarem jest zbieranie danych osobowych wyłącznie w przypadku, gdy 
użytkownicy wprowadzą je dobrowolnie do naszych formularzy i kwestionariuszy. Pomimo, że 
ujawnienie takich informacji w celu korzystania z Internet@TV jest dobrowolne, bez podania 
określonych danych użytkownik może nie być w stanie w pełni korzystać z wszystkich usług na 
Internet@TV. Wszelkie informacje uzyskane od użytkowników za pośrednictwem Internet@TV 
będą przez nas zbierane i przechowywane zgodnie z niniejszą Polityką Ochrony Prywatności.
Dane „ogólne”, nieumożliwiające określenia tożsamości osoby

Poprzez Internet@TV możemy również zbierać „ogólne” dane na temat użytkowników. Za 
dane „ogólne” uważamy informacje, na podstawie których nie można zidentyfikować danego 
użytkownika lub uzyskać z nim kontaktu, np. dane demograficzne (wiek użytkownika, płeć, 
dochód, wykształcenie, zawód, kod pocztowy itp.). Dane ogólne mogą również obejmować dane 
techniczne, takie jak adres IP użytkownika oraz inne anonimowe informacje dotyczące 
korzystania z Internet@TV. Dane ogólne mogą również obejmować informacje zdobyte w 
trakcie korzystania przez użytkowników z Internet@TV, np. wyrazy wprowadzane w funkcji 
wyszukiwania Internet@TV. Zastrzegamy sobie prawo do wykorzystania lub ujawniania danych 
ogólnych w sposób, jaki uznamy za stosowny.



2. WYKORZYSTANIE ZEBRANYCH INFORMACJI

Nasze Usługi

Zebrane dane osobowe naszych użytkowników wykorzystujemy w celu świadczenia żądanych 
usług, komunikacji z użytkownikami oraz celu umożliwienia użytkownikom uczestniczenia w 
naszych ankietach internetowych. W oparciu o zbiorcze dane ogólne dotyczące naszych 
użytkowników możemy dokonać analizy danych demograficznych na temat naszych 
użytkowników, np. procentu użytkowników płci męskiej i żeńskiej, obszarów geograficznych, z 
których pochodzą, wieku użytkowników oraz innych danych demograficznych lub kombinacji 
powyższych danych. Możemy również wykorzystywać zebrane przez nas dane osobowe i 
ogólne, aby analizować sposób korzystania z Internet@TV oraz ulepszyć jego zawartość, a 
także dla celów marketingowych i promocyjnych, w tym – po uzyskaniu uprzedniej zgody 
użytkownika - w celu prowadzenia marketingu bezpośredniego poprzez przesyłanie 
użytkownikom przez nas lub nasze spółki powiązane informacji o produktach i usługach, które 
naszym zdaniem mogą ich zainteresować.

Poczta elektroniczna

W przypadku otrzymania od użytkownika wiadomości elektronicznej z pytaniem lub uwagami, 
możemy wykorzystać dane osobowe tego użytkownika, aby udzielić mu odpowiedzi, możemy 
też zachować pytania lub uwagi użytkownika dla celów przyszłej komunikacji. Jednakże, poza 
udzielaniem odpowiedzi na tego rodzaju wiadomości, z zasady nie wysyłamy użytkownikom 
wiadomości elektronicznych, chyba że poproszą nas o usługę obejmującą taki rodzaj 
komunikacji, lub w inny sposób wyrażą zgodę na nawiązanie z nimi kontaktu za pośrednictwem 
poczty elektronicznej, jak również otrzymywanie (od nas lub spółki powiązanej) informacji na 
temat produktów i usług, które naszym zdaniem mogą ich zainteresować. Użytkownicy mogą 
zamówić subskrypcję naszej broszury elektronicznej, w której zawierać będziemy informacje na 
temat Internet@TV lub naszych reklamodawców i którą wysyłać będziemy na adres poczty 
elektronicznej danego użytkownika. Jednakże użytkownik będzie mógł zmienić zdanie i 
zrezygnować z otrzymywania tych wiadomości.

3. UJAWNIANIE INFORMACJI OSOBOM TRZECIM

Informacje zbiorcze

Z wyjątkiem przypadków określonych wyraźnie w niniejszej Polityce Ochrony Prywatności, bez 
zgody użytkowników nie ujawniamy ich danych osobowych osobom trzecim. Osobom trzecim, 
w tym reklamodawcom czy kontrahentom, możemy ujawniać informacje zbiorcze, np. dane 
demograficzne i nasze analizy statystyczne. Informacje takie nie obejmują danych osobowych 
użytkowników.

Usługi firmowane wspólnie

Internet@TV może również oferować usługi firmowane wspólnie (“co-branded”), np. imprezy 
i/lub promocje organizowane wspólnie z inną spółką lub naszym Podmiotem Powiązanym 
(„Partner Wspólnej Marki”). Usługi takie mogą być oferowane na Internet@TV i/lub witrynie 
naszego Partnera Wspólnej Marki. Nasz Partner Wspólnej Marki może otrzymywać od nas dane 
osobowe użytkowników; a jeśli użytkownik dobrowolnie zdecyduje się skorzystać z tego 
rodzaju usług firmowanych wspólnie, oznaczać to będzie, że udziela zgody zarówno 
Internet@TV, jak i Partnerowi Wspólnej Marki na zbieranie i wykorzystywanie jego danych 
osobowych wprowadzonych w procesie rejestracji użytkownika i/lub w związku z określoną 
usługą firmowaną wspólnie dla celów świadczenia takiej usługi lub dla celów marketingowych czy 
administracyjnych. Skorzystanie przez użytkownika z możliwości cofnięcia Partnerowi Wspólnej 
Marki zgody na korzystanie zdanych osobowych użytkownika dla celów marketingowych 
wymaga bezpośredniego kontaktu z tym Partnerem Wspólnej Marki.
Usługodawcy

W niektórych przypadkach, zatrudniamy niezwiązane z nami spółki w charakterze usługodawców. 
Na przykład, możemy zatrudnić spółki zewnętrzne (w tym operatorów bramek płatności) na 
potrzeby świadczenia usług reklamowych, marketingowych i promocyjnych, obsługi poczty 
elektronicznej lub wsparcia naszych usług internetowych. W takich przypadkach, może zaistnieć 
potrzeba udostępnienia tym spółkom danych osobowych użytkowników. Wymagamy, aby takie 
spółki wykorzystywały tego rodzaju informacje wyłącznie dla celów dostarczenia określonego 
produktu czy świadczenia określonej usługi i nie upoważniamy ich do korzystania z takich danych 
osobowych z jakichkolwiek innych powodów.

Okazjonalnie oferujemy również promocje organizowane wspólnie z zewnętrznym sponsorem. 
Jeżeli dany użytkownik będzie chciał wziąć udział w takiej promocji, może zaistnieć potrzeba 
udostępnienia sponsorowi informacji na jego temat dla celów wysłania użytkownikowi produktu 
lub innego rodzaju oferty promocyjnej.

Transakcje dotyczące Internet@TV

Ponieważ Internet@TV rozwija się, mogą mieć miejsce transakcje kupna, sprzedaży lub 
połączenia z innymi spółkami. W takim przypadku, zebrane przez nas dane osobowe i ogólne 
mogą zostać przeniesione do innej spółki w ramach takiej transakcji. Dołożymy wówczas 
wszelkich starań, aby odpowiednie osoby trzecie spełniły życzenia użytkowników dotyczące 
korespondencji e-mail.

Zewnętrzni reklamodawcy

Możemy przy pomocy zewnętrznych spółek reklamowych dostarczać poszczególnym 
użytkownikom określone reklamy. Spółki te będą zbierać ogólne informacje na temat osób 
odwiedzających Internet@TV, tak aby reklamować interesujące użytkowników produkty i 
usługi. Spółki takie mogą również gromadzić informacje ogólne dla celów reklamy indywidualnej, 
badań marketingowych i innych, podobnych celów. Powyższe spółki mogą również umieszczać 
swoje pliki cookies na komputerze użytkownika. Jeżeli użytkownik nie zgadza się, aby 
zewnętrzni reklamodawcy zbierali i wykorzystywali informacje na jego temat, może skorzystać 
z możliwości wejścia bezpośrednio na stronę takiego reklamodawcy i cofnięcia zgody.

Inne ujawnienia

Możemy ujawniać dane osobowe, gdy wymagać będzie tego prawo lub nakaz sądowy lub zażąda 
tego organ władzy państwowej lub organy ścigania bądź organy administracyjne; w celu 
wyegzekwowania naszych praw lub umów; lub w przypadku, gdy w dobrej wierze uznamy, że 
ujawnienie takich informacji jest niezbędne lub zalecane, na przykład w celu ochrony praw, 
własności czy bezpieczeństwa Internet@TV i Samsung, naszych użytkowników i innych osób.
4. DZIECI

Internet@TV nie jest przeznaczona dla dzieci, które korzystałyby z niej bez nadzoru rodziców. 
Prosimy, aby osoby poniżej 18 roku życia nie udostępniały żadnych danych osobowych na 
Internet@TV. W przypadku użytkowników, którzy ukończyli 13, ale nie ukończyli 18 roku życia, 
muszą oni uzyskać zgodę przedstawiciela ustawowego na udostępnianie ich danych osobowych. 
Bez wiedzy ich przedstawicieli ustawowych, nie zbieramy świadomie informacji od osób poniżej 
osiemnastego roku życia i w związku z tym nie udostępniamy świadomie takich informacji 
osobom trzecim.

5. BEZPIECZEŃSTWO ZEBRANYCH PRZEZ NAS INFORMACJI

Bezpieczeństwo zebranych od użytkowników danych ma dla nas duże znaczenie. W tym celu 
stosujemy zabezpieczenia fizyczne, elektroniczne oraz proceduralne. Nie można jednak 
całkowicie wykluczyć ryzyka w przypadku przesyłu takich informacji drogą elektroniczną. 
Gromadzone przez nas dane osobowe przechowywane są w zarządzanej przez nas bazie 
danych. W celu zabezpieczenia danych użytkowników stosujemy środki, które w naszej opinii 
spełniają normy obowiązujące na rynku, np. zapory ogniowe czy technologię kodowania. Nie 
możemy jednak zagwarantować pełnej ochrony naszych baz danych ani zapewnić, że 
dostarczone przez użytkowników informacje nie zostaną przechwycone w trakcie transmisji 
przez Internet.

6. POKOJE ROZMÓW (CHATÓW) I INNE OBSZARY PUBLICZNE

W przypadku oferowanych przez nas pokojów rozmów (chatów), komentarzy użytkowników, 
elektronicznych biuletynów informacyjnych i innych podobnych funkcji, wszystkie zamieszczane 
przez użytkowników informacje są uznawane za informacje podane do wiadomości publicznej, 
udostępniane innym użytkownikom. Wszystkie posty podlegają Warunkom korzystania przez 
użytkowników końcowych z Aplikacji Internet@TV. Należy pamiętać, aby nie podawać żadnych 
danych osobowych w nazwie użytkownika widocznej na ekranie czy w innych informacjach, do 
których inni użytkownicy mogą mieć publiczny dostęp.

Archiwizacja informacji

Przechowujemy dane na temat logowań, bazy danych oraz innych systemów i informacji. 
Prosimy pamiętać, że niektóre z powyższych informacji mogą pozostać w naszych archiwach po 
ich usunięciu z aktywnej bazy danych. Archiwa takie przechowujemy w celu awaryjnego odzysku 
danych, jak również ze względów prawnych i dla celów marketingowych.

7. KONKURSY I LOTERIE

Aby wziąć udział w konkursach czy loteriach na Internet@TV nie zawsze będzie wymagana 
rejestracja. Takie konkursy mogą podlegać oddzielnej rejestracji czy procedurze przystępowania 
i mogą również wymagać podania danych osobowych obejmujących imię i nazwisko, adres, 
miasto, kraj i kod pocztowy, adres e-mail, numer telefonu i datę urodzenia. Wszystkie szczegóły 
na temat warunków przystąpienia do danej promocji zamieszczone będą na stronie wejściowej 
i/lub na stronie zawierającej Regulamin. W związku z wieloma takimi promocjami, użytkownicy 
mogą również wyrazić zgodę na korzystanie z ofert specjalnych naszych reklamodawców.

8. UMIESZCZANIE FILMÓW PRZEZ UŻYTKOWNIKÓW

Zarejestrowani użytkownicy, którzy dostarczają nam swoje materiały, wyrażają zgodę na 
umieszczenie ich niektórych danych osobowych, w związku z zamieszczeniem ich filmu, na 
Internet@TV oraz innych platformach, z których korzystamy lub na których świadczymy swoje 
usługi; lub, jeżeli usługa ta jest oferowana w związku z Partnerem Wspólnej Marki - na witrynie 
Partnera Wspólnej Marki. Zarejestrowani użytkownicy, którzy publikują swoje filmy na witrynie 
mogą być również proszeni o podanie dodatkowych danych osobowych.

9. TRANSFER INFORMACJI

Dane osobowe przekazywane nam przez użytkowników za pomocą Internet@TV będą 
transferowane i przechowywane na serwerach znajdujących się w Niemczech i Stanach 
Zjednoczonych. Zbierane od użytkowników dane osobowe mogą być również transferowane do 
Republiki Korei lub do innych krajów jurysdykcji zagranicznych do naszych podmiotów 
powiązanych lub do osób trzecich, o których mowa w niniejszej Polityce Ochrony Prywatności. 
Przekazanie przez użytkownika danych osobowych jest równoznaczne z wyrażeniem przez 
niego zgody na dokonywanie transferu danych poza obszar jurysdykcji użytkownika.



10. RZETELNOŚĆ ZBIERANYCH PRZEZ NAS DANYCH

Wszelkie pytania dotyczące niniejszej Polityki Ochrony Prywatności, rzetelności danych 
osobowych użytkowników lub ich wykorzystywania prosimy kierować drogą elektroniczną na 
adres: interv@samsung.com lub listownie na adres:

Internet@TV
SAMSUNG ELECTRONICS, CO., LTD.
416 Maetan-3Dong,

Yeongtong-Gu, Suwon-City,

Gyeonggi-Do, Korea 443-742
Do: Dział Polityki Ochrony Prywatności
Po otrzymaniu wiadomości od użytkownika, dołożymy wszelkich starań, aby w jak najkrótszym 
terminie zaktualizować, skorygować, zmienić lub usunąć dane użytkownika przechowywane w 
naszej bazie danych wykorzystywanej do bieżącego prowadzenia Internet@TV.
Zastrzegamy jednak prawo do zachowania w naszym archiwum wszelkich danych, usuniętych lub 
zmienionych w naszej aktywnej bazie danych Internet@TV. Informacje takie możemy 
wykorzystywać dla celów rozwiązywania sporów, problemów oraz egzekwowania Warunków 
korzystania przez użytkowników końcowych z Aplikacji. Ponadto, usunięcie wszystkich 
rekordów otrzymanych od użytkownika nie jest możliwe z technicznego punktu widzenia. Na 
przykład, kopie danych użytkownika mogą pozostać nieusunięte w miejscach, które będzie 
bardzo trudno zlokalizować, lub w ogóle nie będzie to możliwe.

Niniejsza Polityka Prywatności wchodzi w życie z dniem 3 marzec 2010 r. i zgodna jest z 
Korporacyjną Polityką Ochrony Prywatności spółki Samsung. Zastrzegamy prawo do 
wprowadzania istotnych zmian w niniejszej Polityce Ochrony Prywatności w dowolnym 
momencie. W takim przypadku dokonamy niezwłocznej publikacji wprowadzonych zmian i 
powiadomimy użytkowników o zmianach. Prosimy o regularne przeglądanie niniejszej Polityki 
Ochrony Prywatności.