1. Esclusione di Responsabilità Generale

Tutti i contenuti e i servizi accessibili attraverso il presente apparecchio appartengono a terzi e 
sono protetti dalle leggi in materia di diritto d’autore, brevetti, marchi e/o altre leggi in materia 
di proprietà intellettuale. Tali contenuti e servizi sono forniti esclusivamente per un Suo uso 
personale e non commerciale. Lei non può utilizzare alcun contenuto o servizio in modi non 
autorizzati dal proprietario del contenuto o dal fornitore del servizio. Senza limitazione alcuna a 
quanto previsto nelle clausole precedenti, fatto salvo quanto esplicitamente consentito dalla 
presente esclusione di responsabilità e salvo nella misura in cui le leggi applicabili impediscano a 
Samsung di applicare tali restrizioni, Lei non potrà modificare, copiare, ripubblicare, caricare, 
pubblicare, trasmettere, tradurre, vendere, creare opere derivate, sfruttare o distribuire in 
qualunque modo o con qualunque mezzo alcun contenuto o servizio visualizzato attraverso il 
presente apparecchio, senza l’espressa autorizzazione del relativo proprietario del contenuto o 
fornitore del servizio.
LEI RICONOSCE ED ACCETTA ESPRESSAMENTE CHE L’USO DELL’APPARECCHIO È A SUO SOLO 
RISCHIO E CHE, NELLA MISURA CONSENTITA DALLA LEGGE, L’INTERO RISCHIO PER UNA 
QUALITÀ, PRESTAZIONE E ACCURATEZZA SODDISFACENTE RICADE SU DI LEI. NELLA 
MISURA CONSENTITA DALLA LEGGE, L’APPARECCHIO NONCHÉ I CONTENUTI ED I SERVIZI 
DI TERZI SONO FORNITI "COSÌ COME SONO" SENZA ALCUNA GARANZIA CONDIZIONE, 
TERMINE, DICHIARAZIONE O IMPEGNO DI ALCUN TIPO, NÉ ESPLICITI NÉ IMPLICITI. NELLA 
MISURA CONSENTITA DALLA LEGGE, SAMSUNG ESCLUDE ESPRESSAMENTE QUALSIASI 
GARANZIA, CONDIZIONE, TERMINE, DICHIARAZIONE E IMPEGNO DI ALCUN 
TIPO,ESPLICITI O IMPLICITI, RELATIVI ALL’APPARECCHIO E A QUALSIASI CONTENUTO E 
SERVIZIO, INCLUSE A TITOLO ESEMPLIFICATIVO, LE GARANZIE DI COMMERCIABILITÀ, DI 
QUALITÀ SODDISFACENTE, IDONEITÀ PER UNO SCOPO SPECIFICO, ACCURATEZZA, 
PACIFICO GODIMENTO E NON VIOLAZIONE DI DIRITTI DI TERZI. NELLA MISURA 
CONSENTITA DALLA LEGGE, SAMSUNG NON GARANTISCE L’ACCURATEZZA, VALIDITÀ, 
TEMPESTIVITÀ, LEGALITÀ O COMPLETEZZA DI QUALSIASI CONTENUTO O SERVIZIO RESO 
DISPONIBILE DA TERZE PARTI ATTRAVERSO IL PRESENTE APPARECCHIO E NON 
GARANTISCE CHE L’APPARECCHIO, IL CONTENUTO O I SERVIZI SODDISFINO LE SUE 
ESIGENZE, O CHE L’OPERATIVITÀ DELL’APPARECCHIO O DEI SERVIZI SARÀ ININTERROTTA 
O SENZA ERRORI. NELLA MISURA CONSENTITA DALLA LEGGE, IN NESSUN CASO, INCLUSO IL 
CASO DI NEGLIGENZA, SAMSUNG SARÀ RESPONSABILE, SIA PER RESPONSABILITÀ 
CONTRATTUALE CHE EXTRACONTRATTUALE, DI QUALSIASI DANNO DIRETTO, INDIRETTO, 
INCIDENTALE, SPECIALE O CONSEQUENZIALE, DI PERDITA DI PROFITTO, REDDITO, 
INTERESSI, ATTIVITÀ O DANNEGGIAMENTO DEI DATI, DEGLI ONORARI DI AVVOCATO, 
SPESE, O QUALUNQUE ALTRO DANNO DERIVANTE O RELATIVO A QUALSIASI 
INFORMAZIONE CONTENUTA NELL’APPARECCHIO, O CONSEGUENZA DEL SUO UTILIZZO, O 
DI QUALSIASI CONTENUTO O SERVIZIO DA PARTE SUA O DA PARTE DI TERZI, ANCHE SE AL 
CORRENTE DELLA POSSIBILITÀ DI TALI DANNI. ALCUNE LEGISLAZIONI POTREBBERO 
PREVEDERE GARANZIE O CONDIZIONI OPPURE IMPORRE A SAMSUNG OBBLIGHI NON 
SOGGETTI A ESCLUSIONE, LIMITAZIONE O MODIFICHE, SE NON IN MISURA LIMITATA. 
QUESTE CONDIZIONI DI SERVIZIO DEVONO ESSERE INTESE COME SOGGETTE ALLE 
PRESENTI PREVISIONI NORMATIVE. QUALORA SI APPLICHINO QUESTE PREVISIONI 
NORMATIVE, NELLA MISURA CONSENTITA A SAMSUNG, LA RESPONSABILITÀ 
CONTEMPLATA DA TALI PREVISIONI SARÀ LIMITATA, A SUA DISCREZIONE, IN CASO DI 
SERVIZI, (A) AD UNA NUOVA FORNITURA DI SERVIZI OPPURE (B) AL PAGAMENTO DEL 
COSTO DI UNA NUOVA FORNITURA DI SERVIZI E, IN CASO DI MERCI, (A) ALLA 
SOSTITUZIONE DELLE STESSE O ALLA FORNITURA DI BENI EQUIVALENTI; (B) ALLA 
RIPARAZIONE DEI BENI; (C) AL PAGAMENTO DEL COSTO PER LA SOSTITUZIONE DELLE 
MERCI O ALL'ACQUISTO DI BENI EQUIVALENTI; OPPURE (D) AL PAGAMENTO DEL COSTO 
DELLA RIPARAZIONE DELLA MERCE.

Il paese indicato durante la fase di configurazione può consentire di accedere a hyperlink che 
rimandano a contenuti, pubblicità o servizi di terzi. I contenuti di terzi e siti collegati non 
rientrano nel nostro controllo, non sono stati da noi revisionati, né ci assumiamo alcuna 
responsabilità per l'accesso, la manutenzione, i contenuti o l'idoneità di questi siti web di terzi. 
Lei riconosce espressamente e concorda che l'identificazione del Suo paese e il collegamento a 
siti di terzi è interamente a Suo rischio, ed è Sua responsabilità visionare e rispettare le norme 
sull'uso e sulla privacy indicate su siti di terzi. Lei riconosce e accetta che, nella misura consentita 
dalla legge, Samsung non sarà in alcun caso responsabile di qualsiasi danno diretto, indiretto, 
incidentale, speciale o consequenziale, degli onorari di avvocato, spese, o qualunque altro danno 
derivante o relativo al Suo accesso non autorizzato a contenuti di terzi in base al paese indicato.

I servizi di terzi possono essere modificati, sospesi, rimossi, terminati o interrotti o l’accesso 
può essere negato o disattivato in qualsiasi momento, senza preavviso, e Samsung non dichiara 
né garantisce che qualsiasi contenuto o servizio rimarrà disponibile per un certo periodo di tempo.
I contenuti e i servizi sono trasmessi da terzi attraverso reti e apparecchiature di trasmissione 
sulle quali Samsung non ha alcun controllo. Senza che ciò limiti quanto detto sopra e nella misura 
consentita dalla legge, Samsung esclude espressamente ogni tipo di responsabilità per qualsiasi 
modifica, interruzione, disattivazione, rimozione o sospensione di qualsiasi contenuto o servizio 
reso disponibile attraverso il presente apparecchio. Samsung può imporre limiti nell’uso o 
nell’accesso a certi servizi o contenuti, in qualsiasi caso e senza preavviso o responsabilità.

Samsung non è nemmeno in alcun modo responsabile del servizio assistenza clienti relativo ai 
contenuti e servizi. Qualsiasi domanda o richiesta di servizio relativa ai contenuti o ai servizi 
dovrebbe essere fatta direttamente ai relativi fornitori di contenuti e servizi.

Nulla nella presente Esclusione di Responsabilità Generale escluderà la responsabilità di Samsung 
in caso di dolo o colpa grave o violazione di obblighi derivanti da norme di ordine pubblico ex art. 
1229 del codice civile.



TERMINI E CONDIZIONI PER L’USO DELLE APPLICAZIONI DA PARTE DEGLI UTENTI FINALI

Benvenuto nei servizi Samsung (“Samsung Service”) offerti da Samsung Electronics Co., Ltd 
(“Samsung”). Scaricando e installando l’applicazione software integrata ed eseguibile 
(“Applicazione”) ed utilizzando le funzioni ed i servizi (i “Servizi”), e/o accedendo e visualizzando i 
contenuti (“Contenuti”) attraverso l'Applicazione sul Suo dispositivo, Lei sarà giuridicamente 
vincolato dai Termini e dalle Condizioni di Utilizzo qui riportate. Nella misura consentita dalla 
legge, Samsung si riserva il diritto di modificare o aggiornare di tanto in tanto i presenti Termini e 
Condizioni, notificandoglielo in anticipo. Lei ha il diritto di recedere in qualsiasi momento dai 
presenti Termini e Condizioni, nel qual caso interromperà ogni utilizzo dell’Applicazione, dei 
Servizi e dei Contenuti.



DEFINIZIONI

“Contenuto” significa tutti gli elementi e idee audio e video offerte da Samsung o terzi non 
affiliati a Samsung inclusi, a titolo esemplificativo, film, video, software, giochi, progetti, opere 
videografiche, opere grafiche, immagini, musica e informazioni, materiali e immateriali, incluse le 
opere derivate, su tutti i supporti e formati, esistenti o futuri. “Servizio” significa tutti i tipi di 
servizi tipicamente disponibili su Internet, offerti da Samsung o terzi non affiliati a Samsung 
incluse, a titolo esemplificativo, le forniture di musica, film, messaggistica, informazioni, 
approvvigionamenti, cessioni, vendite, acquisti, noleggi e consulenze. Di tanto in tanto, Samsung 
potrà direttamente offrirLe e renderLe disponibili certi Servizi e/o Contenuti e, in tali casi, 
l’utilizzo da parte Sua di questi Servizi e Contenuti sarà soggetto ai presenti Termini e 
Condizioni. I Contenuti ed i Servizi possono essere preparati e stabiliti localmente, secondo 
quanto previsto dalle leggi e dai regolamenti locali, e, a seconda della Sua residenza o domicilio, 
Le potranno essere proibiti tipi e livelli di Contenuti e Servizi. I Termini e le Condizioni per 
l’utilizzo delle Applicazioni possono diversificarsi per ciascun paese, regione o mercato secondo 
quanto previsto dalle relative leggi locali, nazionali e regionali.


UTILIZZO DELL'APPLICAZIONE

L'Applicazione è destinata all'uso da parte di persone da 18 anni in su. Qualora Lei non abbia 
almeno 18 anni o qualora Le sia proibito, dalla legge o altro, l’utilizzo di Samsung Service, La 
preghiamo di interrompere l’utilizzo dell'Applicazione, salvo che Lei non abbia l’approvazione di 
un genitore o di un tutore prima di usare l'Applicazione. Utilizzando l'Applicazione e accettando 
questi Termini e Condizioni, Lei dichiara di avere almeno 13 anni, di avere l’autorizzazione di un 
genitore se ha un’età minore di 18 anni e che non Le è altrimenti proibito accettare questi 
Termini e Condizioni.

L’utilizzo dell'Applicazione e dei Suoi Contenuti e Servizi è limitato ai soli scopi personali e non 
commerciali. Non è consentito nessun altro tipo di utilizzo.

L’accesso, online o in altro modo, al Contenuto e/o ai Servizi dell'Applicazione, può richiedere la 
registrazione, la creazione di uno user account e/o il pagamento di un importo. La registrazione 
può richiedere la fornitura di dati personali e la scelta di una password originale e segreta che non 
potrà essere condivisa con altri. Eventuali dati personali forniti da Lei saranno gestiti 
conformemente alla nostra Privacy Policy. I Suoi dati personali devono essere completi, accurati 
e devono essere i SUOI. Lei non dovrà utilizzare dati personali di terzi per creare un account per 
l’utilizzo dell'Applicazione e Lei non sarà autorizzato ad accedere agli account degli altri. 
SAMSUNG SI rIservA IL DIRITTO DI BLOCCARE OGNI ACCOUNT NEL CASO IN CUI SAMSUNG 
RITENGA RAGIONEVOLMENTE CHE L’UTILIZZO DELL'APPLICAZIONE VIOLI QUESTI 
TERMINI E CONDIZIONI, INCLUSA LA CREAZIONE DEGLI ACCOUNT CON INFORMAZIONI 
FALSE. Il Contenuto e il Servizio offerto attraverso l'Applicazione che richiede il pagamento di 
un importo non è accessibile alle persone che non hanno pagato il relativo importo. Nel caso in cui 
la registrazione, la creazione di uno user account e/o il pagamento di un importo sia richiesto per 
il Servizio o Contenuto offerto o fornito da terzi fornitori, tale registrazione, creazione di user 
account e/o importo saranno soggetti alle norme, termini e condizioni dei Servizi e/o Contenuti 
di tali terzi.

USO SPECIFICO DELL'APPLICAZIONE ATTRAVERSO SAMSUNG APPS

All'accesso a determinati Contenuti e/o Servizi dell'Applicazione in Samsung Apps potrebbe 
richiedere la registrazione e la creazione di uno user account e/o il pagamento di un importo. La 
registrazione, la creazione di uno user account e il pagamento di un importo possono essere 
completati su una pagina web gestita da terzi (compreso un fornitore di gateway di pagamento). 
La registrazione potrebbe richiedere l'inserimento di dati personali a terzi e la scelta di una 
password segreta e univoca che non dovrà essere condivisa con altri. Qualora la registrazione, la 
creazione di uno user account e/o il pagamento di un importo sulla pagina web di terzi siano 
necessari per il Servizio o i Contenuti offerti o forniti attraverso Samsung Apps, tale 
registrazione, creazione di uno user account e/o pagamento di un  importo sarà soggetto alle 
politiche, ai termini e alle condizioni dei Servizi e/o Contenuti dei relativi terzi.


RESTRIZIONI E DIVIETI

Lei o un qualunque terzo (diretto da Lei) non potrà visualizzare, copiare, conservare, modificare, 
vendere, pubblicare o re-distribuire qualunque Applicazione, Contenuto e/o Servizio (in parte o 
nella sua interezza), e tale visualizzazione, copia, conservazione, modifica, vendita, pubblicazione 
o re-distribuzione sarà vietata salvo che Lei abbia ottenuto tutti i necessari diritti e permessi da 
Samsung o dai relativi proprietari o detentori dei diritti di tale Contenuto e/o Servizio. L’utilizzo 
non autorizzato del l'Applicazione o del Suo Contenuto e/o Servizio è vietato e potrà 
configurare un reato o dar origine a responsabilità civile.

Lei non potrà utilizzare l'Applicazione per qualunque altro scopo inclusi quelli illegali, per fare 
offerte o pubblicità non richieste, per fingersi un altro o dichiarare falsamente affiliazioni con 
qualunque persona fisica o giuridica, per fare false dichiarazioni, perseguitare, imbrogliare o 
diffamare gli altri, per pubblicare materiali osceni o irragionevolmente offensivi, per presentare 
negativamente l'Applicazione né per qualsiasi scopo commerciale. Fatto salvo quanto 
esplicitamente consentito dai presenti Termini e Condizioni, e salvo nella misura in cui le leggi 
applicabili impediscano a Samsung di applicare tali restrizioni, Lei non è autorizzato a 
disassemblare, procedere a un reverse engineer, manomettere l'Applicazione o trasmettere un 
codice dannoso o raccogliere informazioni di altri utenti attraverso l'Applicazione. Lei non potrà 
intraprendere nessuna azione per interrompere la funzionalità o per manomettere il Contenuto 
o il Servizio contenuto o fornito attraverso Samsung Service o i suoi server o per recare 
irragionevolmente disturbo in qualunque modo all’uso di Samsung Service da parte degli altri. 
ANCORA UNA VOLTA, LA PREGHIAMO DI NOTARE CHE CI RISERVIAMO IL DIRITTO DI 
BLOCCARE L’ACCESSO A SAMSUNG SERVICE A NOSTRA SOLA DISCREZIONE PER QUALSIASI 
MOTIVO.


CONCESSIONE DI LICENZA

Sempre che Lei rispetti appieno i presenti Termini e Condizioni, Samsung Le concede una licenza 
non-esclusiva e limitata per scaricare ed utilizzare l'Applicazione al fine di visualizzare, ricevere o 
altrimenti utilizzare (solo nei limiti in cui è consentito) il Contenuto e il Servizio solo dal Suo 
dispositivo. Non Le viene concesso nessun altro diritto. I diritti relativi al Contenuto e al Servizio 
saranno soggetti ai termini e condizioni dei relativi Contenuti e Servizi ed alle altre condizioni di 
licenza e restrizioni imposte o richieste dai fornitori dei relativi Contenuti e Servizi. Tutti i diritti 
inclusi i diritti di proprietà intellettuale relativi all'Applicazione, nonché il Contenuto e il Servizio 
restano di proprietà di Samsung o dei rispettivi concessori di licenza o proprietari dei Contenuti e 
Servizi.


GARANZIE E RESPONSABILITÀ: ESCLUSIONE
Nella misura consentita dalla legge, l'Applicazione, il Contenuto e il Servizio Le vengono forniti 
“così come sono" senza alcuna garanzia, termine e dichiarazione o impegno di alcun tipo, né 
espliciti né impliciti, in relazione, solo a titolo esemplificativo, alla qualità, affidabilità, 
prestazione, scopo o accuratezza degli stessi. Lei accetta di assumere tutti i rischi relativi 
all’utilizzo dell'Applicazione, alle sue funzioni e al servizio, e, nella misura consentita dalla legge, di 
non ritenere responsabile Samsung o qualunque sua holding, amministratore, funzionario, 
dipendente, partner o operatore pubblicitario di danni, perdite o lesioni, materiali o immateriali, 
inclusi in via esemplificativa, i danni compensatori, consequenziali, punitivi, incidentali o la perdita 
di profitto, reddito, interessi, attività o danneggiamento dei dati o gli onorari di avvocato 
derivanti dall’utilizzo dell'Applicazione, dalle sue funzioni e dal servizio o dal Contenuto o 
Servizio. Samsung non verrà ritenuta responsabile di alcun Contenuto o Servizio di terzi 
accessibili attraverso l'Applicazione né Samsung sarà ritenuta responsabile dei codici dannosi 
contenuti o distribuiti da terzi attraverso l'Applicazione. Samsung non garantisce che non ci 
saranno interruzioni, ritardi o inaccuratezze nel Contenuto o nel Servizio e non garantisce la 
disponibilità continua di tali Contenuti e Servizi. Samsung non fa sua alcuna idea, prodotto, 
persona o opinione espressa nel Contenuto o Servizio.
Alcune legislazioni potrebbero prevedere garanzie o condizioni oppure imporre a Samsung 
obblighi non soggetti a esclusione, limitazione o modifiche, se non in misura limitata. Queste 
condizioni di servizio devono essere intese come soggette alle presenti previsioni normative. 
Qualora si applichino queste previsioni normative, nella misura consentita a Samsung, la 
responsabilità contemplata da tali previsioni sarà limitata, a sua discrezione, in caso di servizi, (a) 
ad una nuova fornitura di servizi oppure (b) al pagamento del costo di una nuova fornitura di 
servizi e, in caso di merci, (a) alla sostituzione delle stesse o alla fornitura di beni equivalenti; (b) 
alla riparazione dei beni; (c) al pagamento del costo per la sostituzione delle merci o all'acquisto 
di beni equivalenti; oppure (d) al pagamento del costo della riparazione della merce.

Lei si assume piena responsabilità per i danni, le perdite, i costi o le lesioni derivanti dall’utilizzo da 
parte Sua dell'Applicazione, del Contenuto e del Servizio. Nella misura consentita dalla legge, 
Samsung esclude ogni responsabilità relativa all’utilizzo da parte Sua dell'Applicazione (a 
prescindere dal fatto che tale uso richieda la registrazione, creazione di uno user account e/o il 
pagamento di un importo), del Contenuto e del Servizio. Qualora uno qualunque dei termini sia 
illegale o inefficace o in caso di reclamo per violazione da parte nostra di uno qualunque di questi 
termini, ciò non inficerà né renderà inefficace gli altri termini. Questi diritti o termini non possono 
essere oggetto di rinuncia senza il preventivo consenso scritto di Samsung.

Nulla nei presenti Termini e Condizioni escluderà la responsabilità di Samsung in caso di dolo o 
colpa grave o violazione di obblighi derivanti da norme di ordine pubblico ex art. 1229 del codice 
civile.

LEGGE REGOLATRICE E GIURISDIZIONE

I presenti Termini e Condizioni saranno regolati dal diritto della Repubblica di Corea e con 
l’accettazione di questi Termini e Condizioni e l’utilizzo da parte Sua dell'Applicazione Lei accetta 
che questi Termini e Condizioni e tutti gli altri aspetti relativi all'Applicazione verranno 
interpretati in conformità al diritto della Repubblica di Corea applicabile al contratto stipulato e 
verranno interamente eseguiti secondo tale legge, salva l’applicazione delle norme imperative del 
diritto italiano, incluso ogni diritto applicabile ai sensi del Codice del Consumo (d.lgs. 6 settembre 
2005 n. 206), e in particolare i diritti relativi alle vendite a distanza.

Il giudice italiano del luogo della Sua residenza o domicilio eletto avrà giurisdizione in merito a 
ogni controversia che dovesse sorgere in relazione ai presenti Termini e Condizioni.