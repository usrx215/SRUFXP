ΠΟΛΙΤΙΚΗ ΠΡΟΣΤΑΣΙΑΣ ΑΠΟΡΡΗΤΟΥ ΤΟΥ Samsung Υπηρεσ.

Η Samsung Electronics Co., Ltd. (εφεξής "Samsung") έχει δεσμευτεί για την προστασία του 
διαδικτυακού απορρήτου των επισκεπτών, των χρηστών και των πελατών των υπηρεσιών 
εφαρμογών μας. Η πολιτική προστασίας απορρήτου που ορίζεται ακολούθως (εφεξής 
"Πολιτική Προστασίας Απορρήτου") ισχύει μόνο για τις Εφαρμογές της Samsung και για τις 
διαδικτυακές υπηρεσίες που παρέχει το Samsung Υπηρεσ. (εν συντομία, "Samsung Υπηρεσ."). 
Σκοπός της παρούσας Πολιτικής Προστασίας Απορρήτου είναι να σας ενημερώσει για το είδος 
των πληροφοριών που συλλέγουμε για εσάς όταν επισκέπτεστε την ή όταν εισάγετε στοιχεία 
στο Samsung Υπηρεσ., πώς μπορεί να χρησιμοποιούμε αυτές τις πληροφορίες και εάν και πώς 
τις αποκαλύπτουμε σε τρίτα πρόσωπα. Η παρούσα Πολιτική Προστασίας Απορρήτου δεν 
εφαρμόζεται σε σχέση με προσωπικά δεδομένα που παρέχετε άμεσα σε τρίτα μέρη στων 
οποίων τις υπηρεσίες ή το περιεχόμενο έχετε πρόσβαση μέσω του Samsung Υπηρεσ.. Θα 
πρέπει να ελέγχετε την εφαρμοστέα πολιτική προστασίας απορρήτου κάθε τρίτου παρόχου 
στου οποίου τις υπηρεσίες ή το περιεχόμενο λαμβάνετε πρόσβαση.

Η Samsung ελέγχει και διαχειρίζεται το Samsung Υπηρεσ. από τη Δημοκρατία της Κορέας. Στο 
βαθμό που αυτό επιτρέπεται στο εφαρμοστέο δίκαιο της χώρας σας, η Samsung δεν δηλώνει 
ούτε εγγυάται ότι το Samsung Υπηρεσ. ή οποιοδήποτε μέρος αυτής είναι κατάλληλο ή 
διαθέσιμο για χρήση σε οποιαδήποτε συγκεκριμένη δικαιοδοσία. Τα πρόσωπα που επιλέγουν 
να επισκεφθούν τo Samsung Υπηρεσ., το κάνουν με δική τους πρωτοβουλία και ευθύνη και 
είναι υπεύθυνα για τη συμμόρφωσή τους προς τους εθνικούς νόμους, κανόνες και 
κανονισμούς.

Κάθε χρήστης του Samsung Υπηρεσ. πρέπει να παρέχει αληθή, ισχύοντα, πλήρη και ακριβή 
προσωπικά στοιχεία όταν του ζητείται, ενώ θα απορρίπτουμε και θα διαγράφουμε κάθε 
εισαγωγή στοιχείων τα οποία καλόπιστα κρίνουμε ως αναληθή, λανθασμένα, παραποιημένα ή 
ψευδή ή ως μη συμμορφούμενα ή παραβιάζοντα την παρούσα Πολιτική Προστασίας Απορρήτου.
Σας δίνουμε την ευκαιρία να δώσετε τη συγκατάθεση σας στους όρους της Πολιτικής 
Τήρησης Απορρήτου στο πλαίσιο της υπηρεσίας του Samsung Υπηρεσ. πριν κάνετε χρήση του 
Samsung Υπηρεσ.. Ενδέχεται, κατά καιρούς, να μεταφέρουμε ή να συγχωνεύουμε προσωπικές 
πληροφορίες που έχουν συγκεντρωθεί εκτός διαδικτύου στις ηλεκτρονικές μας βάσεις 
δεδομένων που διατηρούνται στο διαδίκτυο, ή να αποθηκεύουμε πληροφορίες που έχουν 
συλλεχθεί εκτός διαδικτύου σε ηλεκτρονική μορφή. Μπορεί επίσης να συνδυάζουμε 
προσωπικές πληροφορίες τις οποίες συλλέγουμε στο διαδίκτυο με πληροφορίες που 
διατίθενται από άλλες πηγές, συμπεριλαμβανομένων πληροφοριών που λαμβάνουμε από 
Συνδεδεμένες Εταιρείες, εταιρείες εμπορικής προώθησης ή Διαφημιστές. Η παρούσα 
Πολιτική Τήρησης Απορρήτου καλύπτει κάθε εν λόγω προσωπική πληροφορία και παραμένει σε 
πλήρη ισχύ για όσο διάστημα είστε χρήστης του Samsung Υπηρεσ. ή ακόμα και εάν η χρήση ή 
η συμμετοχή σας σε οποιαδήποτε επιμέρους υπηρεσία, λειτουργία, χαρακτηριστικό ή 
δραστηριότητα προώθησης παύσει, λήξει, σταματήσει, ανασταλεί ή απενεργοποιηθεί για 
οποιονδήποτε λόγο.
1. ΣΥΛΛΕΓΟΜΕΝΕΣ ΠΛΗΡΟΦΟΡΙΕΣ

Προσωπικές πληροφορίες

Σε διάφορα σημεία του Samsung Υπηρεσ., όπως στις φόρμες εγγραφής, στις έρευνες και τις 
δημοσκοπήσεις, ενδέχεται να σας ζητάμε να μας παράσχετε «προσωπικές» πληροφορίες, όπως 
το όνομα, τη διεύθυνση ηλεκτρονικού ταχυδρομείου, την διεύθυνση κατοικίας, το τηλέφωνο 
της οικίας ή της εργασίας σας. Η ρητή σας συγκατάθεση θα είναι απαραίτητη πριν από τη 
συλλογή προσωπικών σας πληροφοριών για κάθε λόγο (μέσω διαδικασίας opt-in) σύμφωνα με 
τους εφαρμοστέο δίκαιο της χώρας σας.. Παρ’ όλο που δεν χρειάζεται να μας παράσχετε καμία 
πληροφορία για να χρησιμοποιήσετε το Samsung Υπηρεσ., μπορεί να μην είστε σε θέση να 
χρησιμοποιήσετε πλήρως όλες τις υπηρεσίες που προσφέρουμε στο Samsung Υπηρεσ. εάν 
επιλέξετε να μην παράσχετε ορισμένες πληροφορίες. Εάν επιλέξετε να μας παράσχετε 
προσωπικές πληροφορίες μέσω του Samsung Υπηρεσ., θα συλλέξουμε και θα διατηρήσουμε τις 
πληροφορίες αυτές, σύμφωνα με το εφαρμοστέο δίκαιο της χώρας σας.

Μη Προσωπικές Πληροφορίες

Όταν επισκέπτεστε το Samsung Υπηρεσ. μπορούμε επίσης να συλλέγουμε "μη προσωπικές" 
πληροφορίες. Θεωρούμε «μη προσωπικές πληροφορίες» τις πληροφορίες που υπάρχουν σε 
ανώνυμη βάση και που από μόνες τους, δεν μπορούν να χρησιμοποιηθούν για να 
αναγνωρίσουμε εσάς προσωπικά ή για να επικοινωνήσουμε μαζί σας, όπως είναι τα 
δημογραφικά στοιχεία (ηλικία, φύλο, εισόδημα, εκπαίδευση, επάγγελμα, ταχυδρομικό κωδικό, 
κ.λπ.) Οι μη προσωπικές πληροφορίες μπορούν επίσης να περιλαμβάνουν τεχνικές 
πληροφορίες, όπως άλλα ανώνυμα δεδομένα που αφορούν τη χρήση του Samsung Υπηρεσ. από 
εσάς. Οι μη προσωπικές πληροφορίες μπορεί επίσης να περιλαμβάνουν πληροφορίες που μας 
παρέχετε εσείς μέσω της χρήσης του Samsung Υπηρεσ., όπως οι όροι τους οποίους 
εισαγάγετε στις λειτουργίες αναζήτησης του Samsung Υπηρεσ.. Διατηρούμε το δικαίωμα να 
χρησιμοποιούμε ή να αποκαλύπτουμε μη προσωπικές πληροφορίες με οποιονδήποτε τρόπο 
κρίνουμε σκόπιμο.

2. ΧΡΗΣΗ ΤΩΝ ΣΥΛΛΕΓΟΜΕΝΩΝ ΠΛΗΡΟΦΟΡΙΩΝ

Οι Υπηρεσίες μας

Χρησιμοποιούμε τις προσωπικές σας πληροφορίες για να σας παρέχουμε τις υπηρεσίες που 
ενδεχομένως να ζητήσετε ή να απαιτήσετε, για να επικοινωνούμε μαζί σας και για να σας 
επιτρέπουμε να συμμετέχετε σε ηλεκτρονικές έρευνες online. Χρησιμοποιούμε 
συγκεντρωτικές μη προσωπικές – ανώνυμες πληροφορίες για τους χρήστες μας, προκειμένου 
να κατανοήσουμε τα δημογραφικά στοιχεία του δικτυακού μας τόπου, π.χ. το ποσοστό των 
ανδρών και γυναικών χρηστών, τη γεωγραφική κατανομή των χρηστών μας, το ηλικιακό εύρος 
των χρηστών μας, έναν συνδυασμό αυτών και/ή άλλων δημογραφικών στοιχείων. Μπορούμε 
επίσης να χρησιμοποιούμε τις προσωπικές και μη προσωπικές πληροφορίες που συλλέγουμε 
για να αναλύουμε τον τρόπο χρήσης του Samsung Υπηρεσ. και για να βελτιώνουμε το 
περιεχόμενο του Samsung Υπηρεσ., καθώς επίσης και για ενέργειες μάρκετινγκ και προώθησης.

Ανακοινώσεις μέσω e-mail

Εάν μας αποστείλετε κάποιο e-mail με ερωτήσεις ή σχόλια, μπορεί να χρησιμοποιήσουμε τις 
προσωπικές σας πληροφορίες για να απαντήσουμε στις ερωτήσεις ή τα σχόλιά σας και μπορεί 
να αποθηκεύσουμε τις ερωτήσεις ή τα σχόλιά σας για μελλοντική αναφορά. Ωστόσο, πέραν της 
απάντησής μας στο e-mail σας, δεν πρόκειται να σας στέλνουμε e-mail, εκτός εάν μας 
ζητήσετε μια συγκεκριμένη υπηρεσία που περιλαμβάνει ανακοινώσεις μέσω e-mail ή εάν 
συναινέσετε με άλλο τρόπο στο να επικοινωνούμε μαζί σας μέσω e-mail και να σας στέλνουμε 
πληροφορίες για προϊόντα και υπηρεσίες που πιστεύουμε ότι μπορεί να σας ενδιαφέρουν. Θα 
έχετε τη δυνατότητα να εγγραφείτε συνδρομητής σε ένα ηλεκτρονικό ενημερωτικό δελτίο 
μέσω του οποίου θα σας αποστέλλονται πληροφορίες για το Samsung Υπηρεσ. ή τους 
διαφημιστές μας στη διεύθυνση ηλεκτρονικού ταχυδρομείου σας. Ωστόσο, σας δίνουμε τη 
δυνατότητα να τροποποιείτε τις προτιμήσεις σας και να επιλέξτε να μην λαμβάνετε πλέον τις 
ανακοινώσεις αυτές.

3. ΑΠΟΚΑΛΥΨΗ ΠΛΗΡΟΦΟΡΙΩΝ ΣΕ ΤΡΙΤΑ ΜΕΡΗ

Συγκεντρωτικές πληροφορίες

Εξαιρουμένων όσων ορίζονται συγκεκριμένα στην παρούσα Πολιτική Προστασίας Απορρήτου, 
δεν κοινοποιούμε τις προσωπικές σας πληροφορίες σε οποιοδήποτε ανεξάρτητο τρίτο μέρος 
χωρίς την άδειά σας. Ενδέχεται να αποκαλύψουμε συγκεντρωτικές πληροφορίες, όπως 
δημογραφικά στοιχεία, καθώς και τις στατιστικές αναλύσεις μας σε τρίτους, 
συμπεριλαμβανομένων των διαφημιστών ή άλλων επιχειρηματικών συνεργατών μας. Αυτές οι 
συγκεντρωτικές πληροφορίες δεν περιλαμβάνουν τις προσωπικές σας πληροφορίες.

ΚΟΙΝΕΣ ΥΠΗΡΕΣΙΕΣ ΚΑΙ ΛΕΙΤΟΥΡΓΙΕΣ

Το Samsung Υπηρεσ. δύναται επίσης να προσφέρει κοινές υπηρεσίες και λειτουργίες, όπως 
εκδηλώσεις ή/και ενέργειες προώθησης που διοργανώνουμε από κοινού με άλλες εταιρείες ή 
με τις συνδεδεμένες με εμάς εταιρείες (εφεξής "Κοινοί Συνεργάτες"). Οι εν λόγω υπηρεσίες 
και λειτουργίες μπορεί να φιλοξενούνται στο Samsung Υπηρεσ. ή/και στον δικτυακό τόπο του 
Κοινού Συνεργάτη μας. Δε θα κοινοποιούμε τα προσωπικά σας στοιχεία στον Κοινό Συνεργάτη 
και την οικιοθελή σας χρήση ή συμμετοχή σε κάποια κοινή υπηρεσία ή λειτουργία, εκτός και αν 
το επιλέξετε και δώσετε την ρητή σας προηγούμενη συγκατάθεση τόσο στο Samsung Υπηρεσ. 
όσο και στον Κοινό Συνεργάτη προκειμένου να συλλέξει και να χρησιμοποιήσει τις 
προσωπικές σας πληροφορίες τις οποίες παρείχατε κατά τη διάρκεια εγγραφής και/ή σε σχέση 
με τη συγκεκριμένη κοινή υπηρεσία ή λειτουργία για την παροχή της υπηρεσίας ή λειτουργίας 
και το μάρκετινγκ ή για σκοπούς διαχείρισης. Εάν επιθυμείτε να διακόψετε την μελλοντική 
χρήση από μέρους ενός Κοινού Συνεργάτη των προσωπικών σας πληροφοριών για λόγους 
μάρκετινγκ, θα πρέπει να επικοινωνήσετε απευθείας με τον Κοινό Συνεργάτη.

Πάροχοι Υπηρεσιών

Ορισμένες φορές συνεργαζόμαστε με ανεξάρτητες επιχειρήσεις οι οποίες μας βοηθούν να 
σας παρέχουμε ορισμένες υπηρεσίες. Παραδείγματος χάριν, μπορεί να χρησιμοποιούμε 
τρίτους (συμπεριλαμβανομένων παρόχων υπηρεσιών υλοποίησης πληρωμής) για την παροχή 
υποστήριξης στη διαφήμιση, το μάρκετινγκ και την προώθηση, για την παροχή υπηρεσιών 
e-mail ή για τη διευκόλυνση των διαδικτυακών μας υπηρεσιών. Στις περιπτώσεις αυτές, θα 
κοινοποιήσουμε σε αυτούς τα προσωπικά δεδομένα, μόνο κατόπιν ρητής σχετικής 
συγκατάθεσης σας. Απαιτούμε από τις εταιρείες αυτές να χρησιμοποιούν τις προσωπικές σας 
πληροφορίες μόνο για την παροχή του συγκεκριμένου προϊόντος ή υπηρεσίας και δεν τους 
επιτρέπουμε να χρησιμοποιούν τις προσωπικές σας πληροφορίες για οποιονδήποτε άλλο λόγο.

Ορισμένες φορές πραγματοποιούμε ενέργειες προώθησης σε συνεργασία με κάποιον 
ανεξάρτητο χορηγό. Εάν επιλέξετε να συμμετάσχετε σε μια από αυτές τις ενέργειες 
προώθησης, θα κοινοποιήσουμε τις πληροφορίες σας στον χορηγό σχετικά με την αποστολή 
κάποιου προϊόντος ή κάποιας άλλης ειδικής προσφοράς από αυτόν , μόνο κατόπιν πρότερης 
δική σας σχετικής συγκατάθεσης.

Επιχειρηματικές Συναλλαγές μέσω Samsung Υπηρεσ. 

Καθώς το Samsung Υπηρεσ. συνεχίζει να αναπτύσσεται, μπορεί να πραγματοποιήσουμε 
εμπορικές συναλλαγές, όπως αγορές, πωλήσεις ή οποιονδήποτε συνδυασμό αυτών με άλλες 
επιχειρήσεις. Σε αυτή την περίπτωση, οι προσωπικές και μη προσωπικές πληροφορίες που εμείς 
ή άλλες επιχειρήσεις έχουν συγκεντρώσει είναι πιθανόν να μεταβιβαστούν στο πλαίσιο της 
συναλλαγής. Η διαβίβαση των προσωπικών σας δεδομένων θα γίνει μόνο μετά από δική σας 
σχετική πρότερη συγκατάθεση και βάσει του εφαρμοστέου δικαίου της χώρας σας.

Ανεξάρτητοι Διαφημιστές

Ενδέχεται να συνεργαστούμε με ανεξάρτητες διαφημιστικές εταιρείες για να σας 
προσφέρουμε συγκεκριμένες διαφημίσεις μόνο εάν έχετε δώσει προηγουμένως σχετική 
γραπτή συγκατάθεση. Οι εταιρείες αυτές συλλέγουν μη προσωπικές πληροφορίες για τις 
επισκέψεις σας στο Samsung Υπηρεσ. για να προσφέρουν διαφημίσεις για προϊόντα και 
υπηρεσίες που μπορεί να σας ενδιαφέρουν. Οι εταιρείες αυτές μπορούν επίσης να 
συγκεντρώνουν τις μη προσωπικές σας πληροφορίες για να τις χρησιμοποιήσουν για 
στοχευμένη διαφήμιση, έρευνα μάρκετινγκ και άλλους παρόμοιους σκοπούς. Οι εταιρείες 
αυτές ενδέχεται να τοποθετούν δικά τους cookies στον υπολογιστή σας. Εάν θέλετε να 
εμποδίσετε οποιονδήποτε ανεξάρτητο διαφημιστή από το να συλλέξει και να χρησιμοποιήσει 
τις πληροφορίες αυτές, μπορείτε να επισκεφθείτε απευθείας το δικτυακό τόπο του εν λόγω 
ανεξάρτητου διαφημιστή και να δηλώσετε αυτή σας την επιθυμία.

Λοιπές Κοινοποιήσεις

Ενδέχεται να αποκαλύψουμε προσωπικές πληροφορίες στις περιπτώσεις που απαιτείται ή μας 
ζητείται να το πράξουμε βάσει νόμου, με δικαστική εντολή ή με εντολή οποιασδήποτε άλλης 
κρατικής υπηρεσίας, αστυνομικής ή κανονιστικής αρχής, προκειμένου να επιβάλουμε ή να 
ασκήσουμε τα δικαιώματα και τις συμφωνίες μας, ή όταν πιστεύουμε καλόπιστα ότι η 
αποκάλυψη των πληροφοριών αυτών είναι απαραίτητη ή σκόπιμη, όπως, παραδείγματος χάριν, 
για την προστασία των δικαιωμάτων, της περιουσίας ή της ασφάλειας του Samsung Υπηρεσ. και 
της Samsung, των χρηστών μας ή άλλων.


4.ΠΑΙΔΙΑ

Το Samsung Υπηρεσ. δεν προορίζεται για χρήση από παιδιά χωρίς την επίβλεψη των γονέων 
τους. Ζητούμε από οποιοδήποτε άτομο κάτω των δεκαοκτώ ετών να μη εισάγει προσωπικές 
πληροφορίες μέσω του Samsung Υπηρεσ.. Δεν συλλέγουμε εν γνώσει μας προσωπικές 
πληροφορίες από παιδιά κάτω των δεκαοκτώ ετών και, ως εκ τούτου, δεν κοινοποιούμε εν 
γνώσει μας τέτοιες πληροφορίες σε τρίτους.

5. ΑΣΦΑΛΕΙΑ ΤΩΝ ΣΥΛΛΕΓΟΜΕΝΩΝ ΠΛΗΡΟΦΟΡΙΩΝ

Η ασφάλεια των προσωπικών σας πληροφοριών αποτελεί σημαντικό ζήτημα για εμάς. 
Διατηρούμε φυσικές, ηλεκτρονικές και διαδικαστικές δικλείδες ασφαλείας για την ασφάλεια 
των προσωπικών σας πληροφοριών. Ωστόσο, η ηλεκτρονική μεταφορά δεδομένων ενέχει πάντα 
κάποιο κίνδυνο. Οι προσωπικές πληροφορίες που συλλέγουμε αποθηκεύονται σε βάσεις 
δεδομένων υπό τον έλεγχό μας. Κατά την κρίση μας, χρησιμοποιούμε μέτρα ασφαλείας 
σύμφωνα με τα πρότυπα του κλάδου, όπως τείχη ασφαλείας (firewall) και τεχνολογία 
κρυπτογράφησης για την προστασία των πληροφοριών σας. Θα αναλάβουμε κάθε αναγκαίο 
μέτρο για να προστατεύσουμε την ασφάλεια των βάσεων δεδομένων μας, αλλά δεν μπορούμε 
να εγγυηθούμε ότι οι πληροφορίες που μας παρέχετε δεν θα υποκλαπούν κατά τη μεταφορά 
τους σε εμάς μέσω του Διαδικτύου.

6. ΔΩΜΑΤΙΑ ΣΥΝΟΜΙΛΙΑΣ (CHAT ROOMS) ΚΑΙ ΑΛΛΟΙ ΚΟΙΝΟΧΡΗΣΤΟΙ ΧΩΡΟΙ

Μπορούμε να προσφέρουμε λειτουργίες συνομιλίας, παρουσιάσεις χρηστών, ενημερωτικούς 
πίνακες ή άλλες κοινόχρηστες λειτουργίες, ενώ οτιδήποτε δημοσιεύετε εσείς θεωρείται 
κοινόχρηστη πληροφορία διαθέσιμη σε άλλους χρήστες. Κάθε δημοσίευση διέπεται από τους 
Όρους και Προϋποθέσεις για την Εφαρμογή τουSamsung Υπηρεσ. από τον Τελικό Χρήστη. Θα 
πρέπει να φροντίζετε να μην χρησιμοποιείτε προσωπικές πληροφορίες στο όνομα χρήστη που 
επιλέγετε ή σε άλλες πληροφορίες που ενδέχεται να είναι ευρέως διαθέσιμες σε άλλους 
χρήστες.

Αρχειοθετημένες πληροφορίες.

Διατηρούμε αρχεία των ημερολογίων, των βάσεων δεδομένων και άλλων συστημάτων και 
πληροφοριών. Παρακαλούμε έχετε υπόψη σας ότι είναι πιθανόν ορισμένες από τις 
πληροφορίες αυτές να παραμείνουν στο αρχείο και αφού διαγράψουμε τις πληροφορίες αυτές 
από την ενεργή βάση δεδομένων. Διατηρούμε αρχεία για σκοπούς ανάκτησης μετά από 
καταστροφή, για νομικούς και άλλους σκοπούς που δεν αφορούν την εμπορική προώθηση.

7. ΔΙΑΓΩΝΙΣΜΟΙ ΚΑΙ ΚΛΗΡΩΣΕΙΣ

Δεν απαιτείται πάντα η εγγραφή σας για να συμμετάσχετε σε διαγωνισμούς και κληρώσεις στο 
Samsung Υπηρεσ.. Οι διαγωνισμοί και οι κληρώσεις μπορεί να διαθέτουν ξεχωριστή διαδικασία 
εγγραφής ή συμμετοχής και μπορεί να απαιτείται η υποβολή προσωπικών πληροφοριών, όπως 
το ονοματεπώνυμό , η διεύθυνση, η πόλη, ο ταχυδρομικός κωδικός, η διεύθυνση e-mail, ο 
αριθμός τηλεφώνου και η ημερομηνία γέννησής σας. Η σελίδα συμμετοχής ή/και οι Όροι θα 
αναφέρουν τις συγκεκριμένες απαιτήσεις για κάθε σχετική ενέργεια προώθησης. Μπορεί να 
έχετε επίσης τη δυνατότητα να συμμετάσχετε σε ειδικές προσφορές των διαφημιστών μας σε 
σχέση με πολλές από αυτού του είδους τις ενέργειες προώθησης.

8. ΔΗΜΟΣΙΕΥΣΗ ΒΙΝΤΕΟ ΧΡΗΣΤΩΝ

Οι εγγεγραμμένοι χρήστες που συμμετέχουν δημοσιεύοντας περιεχόμενο σε εμάς 
συμφωνούν ως προς τη δημοσίευση ορισμένων προσωπικών τους πληροφοριών στο Samsung 
Υπηρεσ., συμπεριλαμβανομένων δεδομένων που αφορούν και σε οποιαδήποτε πλατφόρμα στην 
οποία λειτουργούμε ή παρέχουμε υπηρεσίες ή, εάν η εν λόγω λειτουργία προσφέρεται σε 
σχέση με έναν Κοινό Συνεργάτη, στον δικτυακό τόπο του Κοινού μας Συνεργάτη σε σχέση με 
την προβολή του βίντεο του χρήστη. Οι εγγεγραμμένοι χρήστες που δημοσιεύουν βίντεο θα 
πρέπει επίσης να υποβάλλουν πρόσθετες προσωπικές πληροφορίες.

9. ΜΕΤΑΦΟΡΑ ΠΟΛΗΡΟΦΟΡΙΩΝ

Με την προϋπόθεση της τήρησης του εφαρμοστέου δικαίου της χώρας σας, θα μεταφέρουμε 
και θα αποθηκεύσουμε τις προσωπικές πληροφορίες που μας παρέχετε μέσω του Samsung 
Υπηρεσ. σε διακομιστές που βρίσκονται στην Γερμανία και στις Ηνωμένες Πολιτείες Αμερικής. 
Ε νδέχεται, επίσης, να μεταφέρουμε προσωπικές πληροφορίες που λαμβάνουμε από εσάς στη 
Δημοκρατία της Κορέας ή σε άλλες χώρες, και σε άλλες σχετιζόμενες εταιρείες, ή σε τρίτα 
μέρη τα οποία που αναφέρονται στην παρούσα Πολιτική Προστασίας Απορρήτου, υπό την 
προϋπόθεση της τήρησης του εφαρμοστέου δικαίου της χώρας σας για την διαβίβαση των 
δεδομένων.
10. ΑΚΡΙΒΕΙΑ ΤΩΝ ΣΥΛΛΕΓΟΜΕΝΩΝ ΠΛΗΡΟΦΟΡΙΩΝ

Οποιαδήποτε ερώτηση έχετε αναφορικά με την παρούσα Πολιτική Προστασίας Απορρήτου, την 
ακρίβεια ή την χρήση των προσωπικών σας πληροφοριών, ή οποιαδήποτε αίτηση για τη 
διόρθωση, ενημέρωση ή διαγραφή των πληροφοριών σας από τις βάσεις δεδομένων μας, θα 
πρέπει να αποστέλλεται μέσω e-mail στην ηλεκτρονική διεύθυνση intertv@samsung.com ή 
μέσω ταχυδρομείου στη διεύθυνση:

Samsung Υπηρεσ.
SAMSUNG ELECTRONICS, CO., LTD.
416 Maetan-3Dong,
Yeongtong-Gu, Suwon-City,
Gyeonggi-Do, Korea 443-742
Υπόψη: Τμήματος Πολιτικής Τήρησης Απορρήτου
Samsung Electronics HELLAS S.A.
Λεωφ. Κηφισίας 280,
Χαλάνδρι 152 32, Αθήνα
Ελλάδα

Από τη στιγμή που θα παραλάβουμε ένα αίτημα αλλαγής των στοιχείων σας, θα αναλάβουμε 
κάθε αναγκαίο μέτρο ώστε να εξασφαλίσουμε ότι όλα τα προσωπικά σας στοιχεία που είναι 
αποθηκευμένα σε βάσεις δεδομένων τις οποίες χρησιμοποιούμε ενεργά για τη λειτουργία του 
Samsung Υπηρεσ. θα ενημερωθούν, διορθωθούν, μεταβληθούν ή διαγραφούν, αντιστοίχως, το 
συντομότερο δυνατό.

Ωστόσο, διατηρούμε το δικαίωμα να κρατήσουμε στα αρχεία μας κάθε στοιχείο που αφαιρείται 
ή αλλάζει στις ενεργείς βάσεις δεδομένων του Samsung Υπηρεσ.. Μπορούμε να διατηρούμε 
τις ανώνυμες πληροφορίες αυτές για την διευθέτηση διαφορών, την επίλυση προβλημάτων και 
για να εφαρμόσουμε τους Όρους και Προϋποθέσεις για την Χρήση της Εφαρμογής από τον 
Τελικό Χρήστη.
Η παρούσα Πολιτική Προστασίας Απορρήτου τίθεται σε ισχύ την 3 του Μαρτίου 2010 και 
συμμορφώνεται με την Εταιρική Πολιτική Προστασίας Απορρήτου της Samsung. Διατηρούμε το 
δικαίωμα τροποποίησης της Πολιτικής Προστασίας Απορρήτου ανά πάσα στιγμή και θα σας 
ειδοποιήσουμε στην δοθείσα από εσάς ηλεκτρονική διεύθυνση, για οποιεσδήποτε αλλαγές, 
ώστε να μπορέσετε να δώσετε την ρητή συγκατάθεση σας ή να επιλέξετε την μη αποδοχή.